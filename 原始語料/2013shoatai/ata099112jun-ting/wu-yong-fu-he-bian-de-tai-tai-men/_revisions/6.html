<html><head><title>&#24043;&#27704;&#31119;-&#27827;&#37002;&#30340;&#22826;&#22826;&#20497; (Version 6)</title></head><body><div class="hentry webpage" id="https://sites.google.com/feeds/content/site/2013shoatai/3004664714520619375"><h3><span class="entry-title">&#24043;&#27704;&#31119;-&#27827;&#37002;&#30340;&#22826;&#22826;&#20497;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><font face='arial, sans-serif'><span lang='EN-US'> <font size='4' color='#000000'> </font></span><font size='4' color='#000000'>「今仔日天氣真好。」一个年歲大概三十歲左右，體格大箍、充滿氣力的太太笑咧佮鬥陣咧河邊洗衫的一</font><font size='4' color='#9900ff'>群</font><font size='4' color='#000000'>太太講話。「這真正是洗曝衫仔褲的好天氣。恁看，我洗甲</font><font size='4' color='#ff0000'>歸</font><font size='4' color='#000000'>身軀汗。」伊</font><font size='4' color='#9900ff'>挺起胸坎</font><font size='4' color='#000000'>，用手䘼拭</font><font size='4' color='#9900ff'>額頭</font><font size='4' color='#000000'>頂的汗。然後</font><font size='4' color='#ff0000'>轉</font><font style='color:rgb(153,0,255)' size='4'>焦拄洗好的面巾</font><font size='4' color='#000000'>，</font><font size='4'><font color='#9900ff'>挺起<span lang='EN-US'><span style='text-decoration:none' lang='EN-US'>尻脊骿</span></span></font><font color='#000000'>佇胸坎拭起來。伊的胸坎特別肉感，對衫看起來是圓滾滾的一大片。</font></font></font></p>

<p><font size='4' face='arial, sans-serif' color='#000000'><span lang='EN-US'>  </span>「嗯，天氣真正是袂<span lang='EN-US'><span lang='EN-US'>䆀</span></span>。」其中一个</font><font size='4' face='arial, sans-serif' color='#9900ff'>女人</font><font size='4' face='arial, sans-serif' color='#000000'>笑笑咧應，一面大力</font><font size='4' face='arial, sans-serif' color='#ff0000'>的</font><font size='4' face='arial, sans-serif' color='#000000'>咧<span lang='EN-US'><span style='text-decoration:none' lang='EN-US'>挼</span></span>衫。河水去予日頭照</font><font size='4' face='arial, sans-serif' color='#9900ff'>有閃閃爍爍的光</font><font size='4' face='arial, sans-serif' color='#000000'>，流過<span lang='EN-US'><span style='text-decoration:none' lang='EN-US'>跤</span></span>邊，閣<span lang='EN-US'><span style='text-decoration:none' lang='EN-US'>沓沓仔</span></span>擴展開去，流甲水濟的所在，水的紋路四散，閃出星光。遐的查某人的影映照佇水內，隨</font><font size='4' face='arial, sans-serif' color='#ff0000'>著</font><font size='4' face='arial, sans-serif' color='#000000'>水的紋路搖來搖去，結實的跤腿，佇水中變成兩</font><font size='4' face='arial, sans-serif' color='#ff0000'>截</font><font size='4' face='arial, sans-serif' color='#000000'>。</font></p>

<p><font size='4' face='arial, sans-serif' color='#000000'><span lang='EN-US'>  </span>「今仔日洗的衫遮爾濟喔<span lang='EN-US'>!</span>」肥太太</font><font size='4' face='arial, sans-serif' color='#ff0000'>甲</font><font size='4' face='arial, sans-serif' color='#000000'>垃圾衫泡入去水</font><font size='4' face='arial, sans-serif' color='#ff0000'>裡</font><font size='4' face='arial, sans-serif' color='#000000'>，</font><font size='4' face='arial, sans-serif' color='#9900ff'>一邊</font><font size='4' face='arial, sans-serif' color='#000000'>越頭佮其他的查某人講話。伊笑咪咪，</font><font size='4' face='arial, sans-serif' color='#000000'>面上</font><font size='4' face='arial, sans-serif' color='#000000'>有同情佮趣味的兩種表情，佮今仔日清氣的天<span lang='EN-US'><span style='text-decoration:none' lang='EN-US'>仝</span></span>款。</font></p>

<p><font size='4' face='arial, sans-serif' color='#000000'><span lang='EN-US'>  </span>「遮爾濟，洗一个早起嘛洗袂了<span lang='EN-US'>?</span>」</font></p>

<p><font size='4' face='arial, sans-serif' color='#000000'><span lang='EN-US'>  </span>「嗯，今仔日是有較濟淡薄。昨昏我有代誌無出來洗，頂日閣落雨，所以積甲一大堆，加上囡仔又閣濟。」洗一大堆</font><font size='4' face='arial, sans-serif' color='#ff0000'>个</font><font size='4' face='arial, sans-serif' color='#000000'>婦人人</font><font size='4' face='arial, sans-serif' color='#9900ff'>吐一个氣</font><font size='4' face='arial, sans-serif' color='#000000'>，無啥物氣力</font><font size='4' face='arial, sans-serif' color='#ff0000'>的</font><font size='4' face='arial, sans-serif' color='#000000'>應。親像去予家事、囡仔磨甲無力的模樣。</font></p>

<p><font size='4'><font face='arial, sans-serif' color='#000000'><span lang='EN-US'>  </span>「照顧囡仔實在是真無簡單，才一下子無看見，衫</font><u><font face='arial, sans-serif' color='#9900ff'>就</font><font face='arial, sans-serif' color='#000000'>馬上</font><font face='arial, sans-serif' color='#9900ff'>就</font></u><font face='arial, sans-serif' color='#000000'><u>舞甲</u>癩</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px' src='http://twblg.dict.edu.tw/holodict_new/fontPics/F5E7.gif' border='0'/><span style='color:rgb(0,0,0);font-family:arial,sans-serif;line-height:1.6'>爛癆。」講話的是一个少年的婦人人，才二十七歲已經晟養五、六</span><span style='font-family:arial,sans-serif;line-height:1.6'><font color='#ff0000'>的</font></span><span style='color:rgb(0,0,0);font-family:arial,sans-serif;line-height:1.6'>囡仔瘦卑巴的查某人，予囡仔折磨甲真忝的模樣，伊無歡喜</span><span style='font-family:arial,sans-serif;line-height:1.6'><font color='#ff0000'>的</font></span><span style='color:rgb(0,0,0);font-family:arial,sans-serif;line-height:1.6'>講。</span></font></p>

<p><font size='4'><font face='arial, sans-serif' color='#000000'><span lang='EN-US'>  </span>「是無毋著，囡仔確</font><font face='arial, sans-serif' color='#ff0000'>是</font><font face='arial, sans-serif' color='#000000'>誠煩。總是愛耍塗，耍甲</font><font face='arial, sans-serif' color='#ff0000'>歸</font><font face='arial, sans-serif' color='#000000'>頭</font><font face='arial, sans-serif' color='#ff0000'>歸</font><font face='arial, sans-serif' color='#000000'>面，</font><font face='arial, sans-serif' color='#ff0000'>歸</font><font face='arial, sans-serif' color='#000000'>身軀</font><font face='arial, sans-serif' color='#ff0000'>胡</font><font face='arial, sans-serif' color='#000000'>垃圾。」肥太太家己無囡仔，對別人</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px' src='http://twblg.dict.edu.tw/holodict_new/fontPics/F523.gif' border='0'/><span style='color:rgb(0,0,0);font-family:arial,sans-serif;line-height:1.6'>五、六</span><span style='font-family:arial,sans-serif;line-height:1.6'><font color='#ff0000'>個</font></span><span style='color:rgb(0,0,0);font-family:arial,sans-serif;line-height:1.6'>囡仔是感覺誠佩服，因為傳統的觀念，伊家己當然嘛希望會當有囡仔通</span><span style='font-family:arial,sans-serif;line-height:1.6'><font color='#ff0000'>予</font></span><span style='color:rgb(0,0,0);font-family:arial,sans-serif;line-height:1.6'>飼。</span></font></p>

<p><font size='4' face='arial, sans-serif' color='#000000'><span lang='EN-US'>  </span>「就是講嘛。實在是<span lang='EN-US'>……</span>。」洗真濟衫的查某人敢若有講袂了的委屈。</font></p>

<p><font size='4' face='arial, sans-serif' color='#000000'><span lang='EN-US'>  </span>「毋過雖然按呢講，有辛苦嘛是有快樂啊。等大漢</font><font size='4' face='arial, sans-serif' color='#ff0000'>阿</font><font size='4' face='arial, sans-serif' color='#000000'>，學著好的學問，有一个好的成就，彼是偌予人欣羨的代誌</font><font size='4' face='arial, sans-serif' color='#ff0000'>阿</font><font size='4' face='arial, sans-serif' color='#000000'>。」彼个三十歲出頭的肥查某按呢講，目睭無看任何人。</font></p>

<p><font size='4' face='arial, sans-serif'><span style='color:rgb(0,0,0)' lang='EN-US'>  </span><font color='#ff0000'>或是</font></font><font size='4' face='arial, sans-serif' color='#000000'>按呢講，毋過阮兜嘛無加的錢通</font><font size='4' face='arial, sans-serif' color='#ff0000'>予</font><font size='4' face='arial, sans-serif' color='#000000'>予</font><font size='4' face='arial, sans-serif' color='#000000'>囡仔去學校讀冊，共囡仔晟養大漢就已經足勉強</font><font size='4' face='arial, sans-serif' color='#ff0000'>阿</font><font size='4' face='arial, sans-serif' color='#000000'>。阮頭家雖然逐工出外</font><font size='4' face='arial, sans-serif' color='#ff0000'>作</font><font size='4' face='arial, sans-serif' color='#000000'>工課，毋過趁無偌濟，而且嘛</font><font size='4' face='arial, sans-serif' color='#ff0000'>要</font><font size='4' face='arial, sans-serif' color='#000000'>留一寡仔錢</font><font size='4' face='arial, sans-serif' color='#9900ff'>無張持的時</font><font size='4' face='arial, sans-serif' color='#000000'>通</font><font size='4' face='arial, sans-serif' color='#ff0000'>予</font><font size='4' face='arial, sans-serif' color='#000000'>用，飼五、六个囡仔實在是真無簡單<span lang='EN-US'>……</span>。瘦卑巴的查某人一直幌頭，直直</font><font size='4' face='arial, sans-serif' color='#ff0000'>的</font><font size='4' face='arial, sans-serif' color='#000000'>講伊的苦衷。</font></p><p><font size='4' face='arial, sans-serif' color='#000000'>______________________________________________________________________________________________________</font></p><p><font size='4' face='arial, sans-serif' color='#000000'><br/></font></p><p style='text-indent:12.0pt'><font size='4' face='times new roman, serif' color='#000000'>「嗯，是真無簡單。」</font></p>

<p><font size='4' face='times new roman, serif' color='#000000'><span lang='EN-US'>  </span>逐家恬恬一陣仔無講話。</font></p>

<p><font size='4' face='times new roman, serif' color='#000000'><span lang='EN-US'>  </span>四个查某人共杉褲撩起來，</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-family:times new roman,serif;font-size:large;line-height:1.6'>面對面、肩胛頭相倚咧，向腰佇淺淺的河水當中洗衫。水清氣甲會當看著內底，連水底的石頭攏算的出來。河的中央水流較深，水是</span><span style='color:rgb(0,0,0);font-family:times new roman,serif;font-size:large;line-height:1.6'>紺色的。洗衫的垃圾水共茶雪文泡佇洗衫石的四界</span><span style='color:rgb(0,0,0);font-family:times new roman,serif;font-size:large;line-height:1.6'>踅，踅一陣仔，才變愈來愈大，捲入去中央的清流中著消失，水的聲音、洗衫的聲音、彩色的水花、搖搖擺擺的人影加上閃閃爍爍的水光，成做一幅亂操操閣趣味的畫面。逐家非常認真的洗衫阿褲，用撋、用挼，甲大粒汗細粒汗，圓滾滾的汗無聲的落入企水內。</span></p>

<p><font size='4' face='times new roman, serif' color='#000000'><span lang='EN-US'>  </span>「熱死矣。你看我嘛規身驅汗。」到這馬為止毋捌開喙的中年寡婦挺起腰，提起拄咧洗的布擦面，閣用指頭仔甲頭毛捋予整齊。伊的面有淡薄阿水氣，流汗流假面紅紅，看起來氣色真好。「按呢向腰洗一大堆衫，腰攏伸未直矣。啊呀，疼死啊。」</font></p>

<p><font size='4' face='times new roman, serif' color='#000000'><span lang='EN-US'>  </span>到這馬進前，伊攏恬恬無講話拚命咧洗衫，真無簡單才攏洗了。<span lang='EN-US'>U</span>ì透早開始，伊洗兩大籃滿滿的衫，看起來是專門替人洗衫過生活的。伊馬敨開衫的鈕仔，擦身軀。伊矮矮，馬是肉感肉感。</font></p>

<p><font size='4' face='times new roman, serif' color='#000000'><span lang='EN-US'>  </span>「恁聽講啊未？」和氣的肥太太笑咧閣逐家講。伊故意提高聲音，敢若雄雄想起來</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-family:times new roman,serif;font-size:large;line-height:1.6'>款，無形當中加強真濟效果。伊喙咧講話，手的工課馬無停落來。「恁</span><span style='color:rgb(0,0,0);font-family:times new roman,serif;font-size:large;line-height:1.6'>甘知影</span><span style='color:rgb(0,0,0);font-family:times new roman,serif;font-size:large;line-height:1.6' lang='EN-US'>?</span><span style='color:rgb(0,0,0);font-family:times new roman,serif;font-size:large;line-height:1.6'>關鳳已經生啊。」「甘已經生啊</span><span style='color:rgb(0,0,0);font-family:times new roman,serif;font-size:large;line-height:1.6' lang='EN-US'>?</span><span style='color:rgb(0,0,0);font-family:times new roman,serif;font-size:large;line-height:1.6'>遐邇緊</span><span style='color:rgb(0,0,0);font-family:times new roman,serif;font-size:large;line-height:1.6' lang='EN-US'>?</span><span style='color:rgb(0,0,0);font-family:times new roman,serif;font-size:large;line-height:1.6'>才聽講伊拄結婚就已經生囝</span><span style='color:rgb(0,0,0);font-family:times new roman,serif;font-size:large;line-height:1.6'>啊</span><span style='color:rgb(0,0,0);font-family:times new roman,serif;font-size:large;line-height:1.6' lang='EN-US'>?</span><span style='color:rgb(0,0,0);font-family:times new roman,serif;font-size:large;line-height:1.6'>」</span></p>

<p><font size='4' face='times new roman, serif' color='#000000'>有六个囡仔的婦人人對別人生囡仔的代誌抑是真有興趣。「按呢講是結婚前就有囡仔啊。莫怪。」</font></p>

<p><font size='4' face='times new roman, serif' color='#000000'><span lang='EN-US'>  </span>「是啥物時陣的代誌<span lang='EN-US'>?</span>我攏毋知，是查埔抑是查某<span lang='EN-US'>?</span>」替人洗衫生活的婦人人問。</font></p>

<p><font size='4' face='times new roman, serif' color='#000000'><span lang='EN-US'>  </span>「頂日生的。是查埔的。」肥太太用平靜的口氣應。</font></p>

<p><font size='4' face='times new roman, serif' color='#000000'><span lang='EN-US'>  </span><span lang='EN-US'>U</span>ì這个話題開始，這寡婦女逐工來河邊洗衫討論鎮上代誌的閒仔話閣開始矣。這條河邊唯一的小鎮風俗習慣就按呢佇遮爾女人的口中流傳，穩穩的、未斷。</font></p>

<p><font size='4' face='times new roman, serif' color='#000000'><span lang='EN-US'>  </span>北門彼對買水果的翁某昨暗冤家冤甲無天無地，翁的鼻仔予某揍甲一直流鼻血。另外</font><span style='color:rgb(0,0,0);font-family:times new roman,serif;font-size:large;line-height:1.6'>款蹛</span><span style='color:rgb(0,0,0);font-family:times new roman,serif;font-size:large;line-height:1.6'>佇北門的陳阿婆予伊的孤囝放捒</span><span style='color:rgb(0,0,0);font-family:times new roman,serif;font-size:large;line-height:1.6'>，生活真艱苦。</span></p>

<p><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' face='times new roman, serif' color='#000000'>一直講，一面恥笑予某拍甲踵歪歪的翁，一面呵咾彼个太太勇敢的行為。遮的話題對</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-family:times new roman,serif;font-size:large;line-height:1.6'>來講當然是非常快樂的話題。</span></p>

<p><font size='4' face='times new roman, serif' color='#000000'>「毋過，總有一點仔傷過分啊<span lang='EN-US'>?</span>翁某冤家就拍人的鼻仔，甘袂疼甲袂死啊<span lang='EN-US'>?</span>」三十歲左右的肥太太笑笑的講。</font></p>

<p><font size='4' face='times new roman, serif' color='#000000'>「若換作是我，按怎馬拍袂落手。」瘦卑巴的女人剾洗的講。 </font></p>

<p><font size='4' face='times new roman, serif' color='#000000'>這个查埔愛佇外口烏白來，這回拄拄好替逐家製造一个通好予人討論的話題，逐家攏相爭欲發表意見。</font></p>

<p><font size='4' face='times new roman, serif' color='#000000'><span lang='EN-US'>  </span>對老阿婆彼件代誌，</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-family:times new roman,serif;font-size:large;line-height:1.6'>大聲罵彼</span><span style='color:rgb(0,0,0);font-family:times new roman,serif;font-size:large;line-height:1.6'>个後生連畜生攏不如，夭壽甲心肝攏予狗咬去，忘恩背義的惡人。逐家攏認為飼這款後生不如飼一隻豬，彼个小</span><span style='color:rgb(0,0,0);font-family:times new roman,serif;font-size:large;line-height:28px'>囝</span><span style='color:rgb(0,0,0);font-family:times new roman,serif;font-size:large;line-height:1.6'>一定會予雷公拍死，嘛感覺老阿婆真可憐。</span></p>

<p><font size='4' face='times new roman, serif' color='#000000'><span lang='EN-US'>  </span>然後，</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-family:times new roman,serif;font-size:large;line-height:1.6'>的話題換佇咧一禮拜進前才</span><span style='color:rgb(0,0,0);font-family:times new roman,serif;font-size:large;line-height:1.6' lang='EN-US'>u</span><span style='color:rgb(0,0,0);font-family:times new roman,serif;font-size:large;line-height:1.6'>ì別的鄉鎮娶入來的新婦；嘛就是蹛</span><span style='color:rgb(0,0,0);font-family:times new roman,serif;font-size:large;line-height:1.6'>佇西門傷好野家族─林家─少爺的身上。這位林少爺是拄大學畢業的留學生，生做斯文好禮，飄撇好量，看起來就是一个親切、有教養的紳士。拄娶的少奶奶嘛是一位有錢有勢人兜的查囝</span><span style='color:rgb(0,0,0);font-family:times new roman,serif;font-size:large;line-height:1.6'>，溫柔閣賢慧。遮的查某人嘛有</span><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-family:times new roman,serif;font-size:large;line-height:1.6'>特別的感性</span><span style='color:rgb(0,0,0);font-family:times new roman,serif;font-size:large;line-height:1.6'>佮道德觀念。因此，</span><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-family:times new roman,serif;font-size:large;line-height:1.6'>對生佇咧好野人兜會當對</span><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-family:times new roman,serif;font-size:large;line-height:1.6'>遮的散赤人好的林家少奶奶特別有好的感覺。就按呢對這位雖然毋是生做敢若仙女，但是卻是富家小姐出身，有真濟</span><span style='color:rgb(0,0,0);font-family:times new roman,serif;font-size:large;line-height:1.6'>嫁粧、伴娶的林家少主婦</span><span style='color:rgb(0,0,0);font-family:times new roman,serif;font-size:large;line-height:1.6' lang='EN-US'>u</span><span style='color:rgb(0,0,0);font-family:times new roman,serif;font-size:large;line-height:1.6'>ì心內有一種欣羨的感覺。看到遮爾幼路的刺繡，遮爾奢華、雅致的家具，燦爛的珠寶</span><span style='color:rgb(0,0,0);font-family:times new roman,serif;font-size:large;line-height:1.6'>佮鍊仔，對</span><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-family:times new roman,serif;font-size:large;line-height:1.6'>來講攏算是頭一擺。佇這</span><span style='color:rgb(0,0,0);font-family:times new roman,serif;font-size:large;line-height:1.6'>个鎮上，遮嘛無的確是唯一的一擺。</span></p><a rel='nofollow' href='http://twblg.dict.edu.tw/holodict_new/result_detail.jsp?n_no=13602&amp;curpage=1&amp;sample=%E4%BB%96%E5%80%91&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'/><p><span style='color:rgb(0,0,0);font-family:times new roman,serif;font-size:large;line-height:1.6' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=13602&amp;curpage=1&amp;sample=%E4%BB%96%E5%80%91&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'><br/></a></span></p>

<p><font size='4' face='times new roman, serif' color='#000000'><span lang='EN-US'>  </span>「彼猶無算是濟的，另外閣有閣較濟的。毋過，佇這个鎮上大概算是頭幾个呢<span lang='EN-US'>?</span>」這位<span lang='EN-US'>uì</span>外鄉的寡婦，加減帶一寡仔展家己見識的氣口，講著一屑仔伊家鄉的代誌，講了，講一聲：時間無早，我愛趕緊轉去。佮同伴講了再見，伊就先走矣。<span lang='EN-US'>    </span></font></p>

<p><font size='4' face='times new roman, serif' color='#000000'><span lang='EN-US'>  </span>但是伊的離開並無影響同伴開講的興趣。淡薄仔反對的意見，顛倒予</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' face='times new roman, serif' color='#000000'>開講的內容愈活潑、趣味起來。</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' face='times new roman, serif' color='#000000'>一項一項的講鎮上發生的大大細細的代誌，攏無落勾，成做</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' face='times new roman, serif' color='#000000'>生活當中無法度欠缺的部份。</font></p>

<p><font size='4' face='times new roman, serif' color='#000000'><span lang='EN-US'>  </span>遮的奇奇怪怪的代誌佮謠言予</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' face='times new roman, serif' color='#000000'>的生活豐富，成做生活當中的一大安慰。自然的開講予</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' face='times new roman, serif' color='#000000'>無濟的知識不時嘛有閃爍的花光。但是</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' face='times new roman, serif' color='#000000'>佇評論別人、欣羨怨妒、批判議論的其他時間，總是無袂記繼續做工課。</font></p><a rel='nofollow' href='http://twblg.dict.edu.tw/holodict_new/result_detail.jsp?n_no=13602&amp;curpage=1&amp;sample=%E4%BB%96%E5%80%91&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'/><p><font size='4' face='times new roman, serif' color='#000000'><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=13602&amp;curpage=1&amp;sample=%E4%BB%96%E5%80%91&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'><br/></a></span></font></p>

<p><font size='4' face='times new roman, serif' color='#000000'><span lang='EN-US'>  </span>佇按呢的講話中間，逐个人敏感的感覺、思想的意念抑是工課照常進行無影響。逐个人只要用家己思考的路線講話就會用得。因此，當彼的三十歲左右的肥太太徛起來，攑懸咧洗的衫，用甲水四界噴，話題就馬上改變。</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' face='times new roman, serif' color='#000000'>絕對免煩惱有一工會「無」話題。</font></p>

<p><font size='4' face='times new roman, serif' color='#000000'><span lang='EN-US'>  </span>「唉，這當陣才無簡單洗了矣。」肥太太一口氣。「聽講南門吳姓米店頭家的第二个後生訂婚啊。恁聽講未<span lang='EN-US'>?</span>聽講女方嘛是有錢人兜的千金小姐。」</font></p>

<p><font size='4' face='times new roman, serif' color='#000000'><span lang='EN-US'>  </span>「敢是真的<span lang='EN-US'>?</span>我猶是頭一擺聽著。」六个囡仔的母親顛倒問講：「敢真正有這件代誌<span lang='EN-US'>?</span>佇啥物時陣<span lang='EN-US'>?</span>」</font></p>

<p><font size='4' face='times new roman, serif' color='#000000'><span lang='EN-US'>  </span>「三工前啊。」</font></p>

<p><font size='4' face='times new roman, serif' color='#000000'><span lang='EN-US'>  </span>「奇怪，我哪會攏毋知？」</font></p>

<p><font size='4' face='times new roman, serif' color='#000000'><span lang='EN-US'>  </span>「我幫你洗好毋好<span lang='EN-US'>?</span>」肥太太洗了傷尾一領衫。「我的已經洗好矣。」</font></p><p><font size='4' face='times new roman, serif' color='#000000'>__________________________________________________________________________________________________________________</font></p><p><font size='4' face='times new roman, serif' color='#000000'><br/></font></p><p><font size='4' color='#000000'><span style='font-family:新細明體,serif'>  「哦，多謝」囡仔濟、洗的衫嘛濟的查某人向肥太太說多謝，面頂的笑容是寂寞的。「你的已經洗了矣是無</span><span lang='EN-US'>?</span><span style='font-family:新細明體,serif'>真緊啊。」</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「我的跤</span></font><span style='color:rgb(0,0,0);font-size:large;line-height:1.6;font-family:新細明體,serif'>手較緊，而且今仔日的衫嘛較少。」肥太太猶未講了，就</span><span style='color:rgb(0,0,0);font-size:large;line-height:1.6' lang='EN-US'>uì</span><span style='color:rgb(0,0,0);font-size:large;line-height:1.6;font-family:新細明體,serif'>對方一大堆垃圾衫當中，提一領就直接洗起來。</span></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「真拍謝，予你來替我洗衫。」</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「辛苦你啊洗遮爾濟，洗了攏欲</span><span style='font-family:新細明體,serif'>曲痀</span><span style='font-family:新細明體,serif'>矣。」</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「阮兜囡仔濟，閣加上我</span><span style='font-family:新細明體,serif'>佮先生、我大家的。」</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「若是阿珍姊肯鬥相共彼才是傷好的，伊彼的人的跤</span><span style='font-family:新細明體,serif'>手才真正叫做緊。」有六个囡仔面色無好的母親帶一寡見怪的氣口。</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「毋過你嘛袂當盼望伊啊。伊轉去曝衫矣，連鞭就愛到其他人兜收集猶未洗的垃圾衫，其實伊嘛真可憐，阮袂當怪伊。」肥太太一面公道公正的表情。</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>這時陣逐家攏</span><span style='font-family:新細明體,serif'>恬恬</span>無閣講話。</font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='font-family:新細明體,serif;color:rgb(0,0,0);font-size:large;line-height:1.6'>咧講的阿珍姊，就是彼的替人洗衫過生活的寡婦。「講了嘛是，阿珍姊實在是一</span><span style='font-family:新細明體,serif;color:rgb(0,0,0);font-size:large;line-height:1.6'>个不幸的可憐人。」洗一大籃衫的查某人懶屍的結束話題。</span></p>

<p><font size='4' color='#000000'><span lang='EN-US'>  </span><span style='font-family:新細明體,serif'>暗夏的天總是特別的清氣。風吹甲竹林仔規日依──呀咧響。竹林的尚面頂，太陽的光穿過白雲射出刺目的光。河水佇日光下底</span><span style='font-family:新細明體,serif'>恬恬</span>咧流，遠遠傳來牟──牟──的牛聲。大約是予作田人拍，彼的聲音親像受氣的聲。牛車軋、軋的<span lang='EN-US'>uì</span><span style='font-family:新細明體,serif'>橋駛過。</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「逐家</span><font face='Segoe UI, Charis SIL, Lucida Sans Unicode, 新細明體'><span style='line-height:20px'>𠢕</span></font><span style='font-family:新細明體,serif'>早。」一个少年的查某人面色疲勞、沓沓仔行過來，但是逐家並無注意著伊。少年的查某人徛定，有一陣仔，恬恬仔看逐家佇河邊咧洗衫。伊規面疲勞敢若破病的面，面色白蔥蔥、真忝的感覺，身軀搖來搖去敢若欲倒下仝</span><span style='font-family:新細明體,serif'>款。伊照風俗，佇河岸邊連踏二、三下，才欲落水〈佇岸邊踏是庄</span><span style='font-family:新細明體,serif'>跤</span>人的迷信，聽講無按呢做，以後會有中風的危險，所以伊無想就照這<span style='font-family:新細明體,serif'>个講法做矣。〉</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>聽著聲音，逐个人攏驚著的</span><span style='font-family:新細明體,serif'>甲頭斡過來。</span></font></p>

<p><font size='4' color='#000000'><span style='font-family:Segoe UI,sans-serif' lang='EN-US'>  </span><span style='font-family:新細明體,serif'>「關鳳，你按怎阿</span><span style='font-family:Segoe UI,sans-serif' lang='EN-US'>?</span><span style='font-family:新細明體,serif'>」肥太太滿面驚著的面腔。「關鳳，你，你欲洗衫是無</span><span style='font-family:Segoe UI,sans-serif' lang='EN-US'>?</span><span style='font-family:新細明體,serif'>」伊敢緊起來阻止關鳳。敢若發生啥物大代誌仝款。「這哪會行咧</span><span style='font-family:Segoe UI,sans-serif' lang='EN-US'>?</span><span style='font-family:新細明體,serif'>戇</span><span style='font-family:新細明體,serif'>囡仔。</span><span style='font-family:新細明體,serif'>」</span></font></p>

<p><font size='4' color='#000000'><span style='font-family:Segoe UI,sans-serif' lang='EN-US'>  </span><span style='font-family:新細明體,serif'>「今仔日我來暗矣。</span><span style='font-family:新細明體,serif'>囡仔一直咧哭。」關鳳輕鬆的講，無過人去予</span><span style='font-family:新細明體,serif'>捒</span>轉去岸邊。</font></p><p><span style='font-family:Segoe UI,sans-serif;color:black'>   </span><font size='4' color='#000000'><span style='font-family:新細明體,serif'>「你毋是最近才咧做月內</span><span style='font-family:Segoe UI,sans-serif' lang='EN-US'>?</span><span style='font-family:新細明體,serif'>哪會當講落水就落水咧</span><span style='font-family:Segoe UI,sans-serif' lang='EN-US'>?</span><span style='font-family:新細明體,serif'>袂使得</span><span style='font-family:Segoe UI,sans-serif' lang='EN-US'>!</span><span style='font-family:新細明體,serif'>」肥太太的口氣充滿同情</span><span style='font-family:新細明體,serif'>佮關懷。</span></font></p>

<p><font size='4' color='#000000'><span style='font-family:Segoe UI,sans-serif' lang='EN-US'>  </span><span style='font-family:新細明體,serif'>「無法度阿。」</span></font></p>

<p><font size='4' color='#000000'><span style='font-family:Segoe UI,sans-serif' lang='EN-US'>  </span><span style='font-family:新細明體,serif'>關鳳佇岸邊坐一陣仔，連鞭甲身軀曲咧，甲籃仔內的垃圾衫</span><span style='font-family:新細明體,serif'>囥</span>佇咧水內底浸。</font></p>

<p><font size='4' color='#000000'><span style='font-family:Segoe UI,sans-serif' lang='EN-US'>  </span><span style='font-family:新細明體,serif'>「才做月內就泡冷水，你敢毋驚浸出毛病來</span><span style='font-family:Segoe UI,sans-serif' lang='EN-US'>?</span><span style='font-family:新細明體,serif'>」肥太太目睭</span>金金一直看關鳳。伊是一<span style='font-family:新細明體,serif'>个熱心的好人，未曾未就會流目屎。</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「毋過哪有法度咧</span><span lang='EN-US'>?</span><span style='font-family:新細明體,serif'>我生囝的第二工就起來做工課矣，嘛照常洗衫。」六个囡仔的母親趁機會講伊的委屈，伊的面一點仔笑容攏毋。「毋密水</span><span lang='EN-US'>?</span><span style='font-family:新細明體,serif'>哼，彼對阮來講根本是無可能的，閣較按怎有身、做月內，猶毋是照常做工課，照常密冷水</span><span lang='EN-US'>?</span><span style='font-family:新細明體,serif'>」伊講的敢若應該的仝款，攏無攑頭，繼續勞力的揉衫。</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「毋過按呢袂用得，身體會舞歹。」肥太太非常反對。「關鳳，你莫落水，我來替你洗。」</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「多謝你。毋過按呢嘛是袂當得，又毋是敢若一工、兩工的代誌。」關鳳有一種認命的感覺。</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「我講袂用得就袂用得。反正今仔日我一定欲替你洗。」肥太太非常堅定的口氣。一看就知影是一个非常熱心的人。</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「毋過</span><span lang='EN-US'>……</span><span style='font-family:新細明體,serif'>。」</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「聽我的無毋著。」肥太太行到關鳳身邊，提起伊的洗衫籃，行轉去自己的位，閣講：「你去頂懸歇一下。」</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「真拍謝。」關鳳感覺非常拍謝，但是只好勉強的沓沓仔行去草坡仔坐落來。</span></font></p>

<p><font size='4' color='#000000'><span lang='EN-US'>  </span><span style='font-family:新細明體,serif'>「我今仔日拄好閒，所以袂曉緊。我一定會替你洗甲足清氣。」肥太太滿面笑容，開始祝山頂面抹雪文。</span></font></p></div></td></tr></tbody></table></div></div><br /><small>Updated on <abbr class="updated" title="2013-05-20T15:21:49.516Z">&#20116;&#26376; 20, 2013</abbr> by <span class="author"><span class="vcard"><a class="fn" href="mailto:j19911002@gmail.com">&#35449;&#37406;&#23159;</a></span></span> (<a href="../history.html">Version <span class="sites:revision">6</span></a>)</small><br /></div></div></body></html>