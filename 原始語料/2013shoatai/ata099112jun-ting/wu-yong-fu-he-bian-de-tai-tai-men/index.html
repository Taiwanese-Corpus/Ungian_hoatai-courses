<html><head><title>&#24043;&#27704;&#31119;-&#27827;&#37002;&#30340;&#22826;&#22826;&#20497;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../../111/index.html">111</a></small></td></tr><tr><td><small><a href="../../aar098131jia-hong/index.html">AAR098131&#22025;&#40251;</a></small></td></tr><tr><td><small><a href="../../acc099120lin-ya/index.html">ACC099120&#29747;&#38597;</a></small></td></tr><tr><td><small><a href="../../ama098130wan-ji/index.html">AMA098130&#19975;&#24049;</a></small></td></tr><tr><td><small><a href="../../ata099102jun-yu/index.html">ATA099102&#22343;&#32701;</a></small></td></tr><tr><td><small><a href="../../ata099103jia-you/index.html">ATA099103&#20339;&#20305;</a></small></td></tr><tr><td><small><a href="../../ata099105jia-ying/index.html">ATA099105&#20339;&#30408;</a></small></td></tr><tr><td><small><a href="../../ata099106hui-ling/index.html">ATA099106&#34137;&#33491;</a></small></td></tr><tr><td><small><a href="../../ata099107yan-zi/index.html">ATA099107&#24421;&#23388;</a></small></td></tr><tr><td><small><a href="../../ata099108ming-hao/index.html">ATA099108&#21517;&#28009;</a></small></td></tr><tr><td><small><a href="../../ata099109fang-ting/index.html">ATA099109&#33459;&#23159;</a></small></td></tr><tr><td><small><a href="../../ata099112jun-ting/index.html">ATA099112&#37406;&#23159;</a></small></td></tr><tr><td><small><a href="../../ata099113cheng-zhan/index.html">ATA099113&#25215;&#23637;</a></small></td></tr><tr><td><small><a href="../../ata099118you-zhen/index.html">ATA099118&#31056;&#31118;</a></small></td></tr><tr><td><small><a href="../../ata099119si-han/index.html">ATA099119&#24605;&#28085;</a></small></td></tr><tr><td><small><a href="../../ata099120yu-jie/index.html">ATA099120&#22948;&#28500;</a></small></td></tr><tr><td><small><a href="../../ata099121yi-ting/index.html">ATA099121&#24609;&#23159;</a></small></td></tr><tr><td><small><a href="../../ata099122yi-ying/index.html">ATA099122&#24609;&#31310;</a></small></td></tr><tr><td><small><a href="../../ata099128jia-hua/index.html">ATA099128&#20339;&#27194;</a></small></td></tr><tr><td><small><a href="../../ata099129wan-lun/index.html">ATA099129&#23113;&#32184;</a></small></td></tr><tr><td><small><a href="../../ata099130yi-xuan/index.html">ATA099130&#26131;&#36562;</a></small></td></tr><tr><td><small><a href="../../ata099134jia-qi/index.html">ATA099134&#22025;&#29738;</a></small></td></tr><tr><td><small><a href="../../ata099141yi-xuan/index.html">ATA099141&#22869;&#33841;</a></small></td></tr><tr><td><small><a href="../../ata099144wei-zhen/index.html">ATA099144&#29771;&#35998;</a></small></td></tr><tr><td><small><a href="../../ata099145xin-hui/index.html">ATA099145&#27427;&#24935;</a></small></td></tr><tr><td><small><a href="../../ata099146ya-wen/index.html">ATA099146&#20126;&#38639;</a></small></td></tr><tr><td><small><a href="../../ata099147mao-yi/index.html">ATA099147&#25035;&#20736;</a></small></td></tr><tr><td><small><a href="../../ata099182shu-yu/index.html">ATA099182&#26360;&#22948;</a></small></td></tr><tr><td><small><a href="../../ata099184han-ting/index.html">ATA099184&#28698;&#38662;</a></small></td></tr><tr><td><small><a href="../../ata099185kai-qin/index.html">ATA099185&#24887;&#33465;</a></small></td></tr><tr><td><small><a href="../../shi-zi-lu-wang-shi-lang/index.html">&#21313;&#23383;&#36335;-&#29579;&#35433;&#29701;</a></small></td></tr><tr><td><small><a href="../../kai-xue-de-tou-yi-yi-tian/index.html">&#38283;&#23416;&#30340;&#38957;&#19968;&#22825;</a></small></td></tr><tr><td><small><a href="../../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2013shoatai/3004664714520619375"><div><a href="../index.html">ATA099112&#37406;&#23159;</a> &gt; </div><h3><span class="entry-title">&#24043;&#27704;&#31119;-&#27827;&#37002;&#30340;&#22826;&#22826;&#20497;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><font face='trebuchet ms, sans-serif'><span lang='EN-US'> <font size='4' color='#000000'> </font></span><font size='4' color='#000000'>「今仔日天氣真好。」一个年歲大概三十歲左右，體格大箍、充滿氣力的太太笑咧佮鬥陣咧河邊洗衫的一</font><font size='4' color='#9900ff'>群</font><font size='4' color='#000000'>太太講話。「這真正是洗曝衫仔褲的好天氣。恁看，我洗甲</font><font size='4' color='#ff0000'>歸</font><font size='4' color='#000000'>身軀汗。」伊</font><font size='4' color='#9900ff'>挺起胸坎</font><font size='4' color='#000000'>，用手䘼拭</font><font size='4' color='#9900ff'>額頭</font><font size='4' color='#000000'>頂的汗。然後</font><font size='4' color='#ff0000'>轉</font><font style='color:rgb(153,0,255)' size='4'>焦拄洗好的面巾</font><font size='4' color='#000000'>，</font><font size='4'><font color='#9900ff'>挺起<span lang='EN-US'><span style='text-decoration:none' lang='EN-US'>尻脊骿</span></span></font><font color='#000000'>佇胸坎拭起來。伊的胸坎特別肉感，對衫看起來是圓滾滾的一大片。</font></font></font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>「嗯，天氣真正是袂<span lang='EN-US'><span lang='EN-US'>䆀</span></span>。」其中一个</font><font size='4' color='#9900ff'>女人</font><font size='4' color='#000000'>笑笑咧應，一面大力</font><font size='4' color='#ff0000'>的</font><font size='4' color='#000000'>咧<span lang='EN-US'><span style='text-decoration:none' lang='EN-US'>挼</span></span>衫。河水去予日頭照</font><font size='4' color='#9900ff'>有閃閃爍爍的光</font><font size='4' color='#000000'>，流過<span lang='EN-US'><span style='text-decoration:none' lang='EN-US'>跤</span></span>邊，閣<span lang='EN-US'><span style='text-decoration:none' lang='EN-US'>沓沓仔</span></span>擴展開去，流甲水濟的所在，水的紋路四散，閃出星光。遐的查某人的影映照佇水內，隨</font><font size='4' color='#ff0000'>著</font><font size='4' color='#000000'>水的紋路搖來搖去，結實的跤腿，佇水中變成兩</font><font size='4' color='#ff0000'>截</font><font size='4' color='#000000'>。</font></font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>「今仔日洗的衫遮爾濟喔<span lang='EN-US'>!</span>」肥太太</font><font size='4' color='#ff0000'>甲</font><font size='4' color='#000000'>垃圾衫泡入去水</font><font size='4' color='#ff0000'>裡</font><font size='4' color='#000000'>，</font><font size='4' color='#9900ff'>一邊</font><font size='4' color='#000000'>越頭佮其他的查某人講話。伊笑咪咪，</font><font size='4' color='#000000'>面上</font><font size='4' color='#000000'>有同情佮趣味的兩種表情，佮今仔日清氣的天<span lang='EN-US'><span style='text-decoration:none' lang='EN-US'>仝</span></span>款。</font></font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「遮爾濟，洗一个早起嘛洗袂了<span lang='EN-US'>?</span>」</font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>「嗯，今仔日是有較濟淡薄。昨昏我有代誌無出來洗，頂日閣落雨，所以積甲一大堆，加上囡仔又閣濟。」洗一大堆</font><font size='4' color='#ff0000'>个</font><font size='4' color='#000000'>婦人人</font><font size='4' color='#9900ff'>吐一个氣</font><font size='4' color='#000000'>，無啥物氣力</font><font size='4' color='#ff0000'>的</font><font size='4' color='#000000'>應。親像去予家事、囡仔磨甲無力的模樣。</font></font></p>

<p><font size='4' face='trebuchet ms, sans-serif'><font color='#000000'><span lang='EN-US'>  </span>「照顧囡仔實在是真無簡單，才一下子無看見，衫</font><u><font color='#9900ff'>就</font><font color='#000000'>馬上</font><font color='#9900ff'>就</font></u><font color='#000000'><u>舞甲</u>癩</font><img style='color:rgb(0,0,0);line-height:20px' src='http://twblg.dict.edu.tw/holodict_new/fontPics/F5E7.gif' border='0'/><span style='color:rgb(0,0,0);line-height:1.6'>爛癆。」講話的是一个少年的婦人人，才二十七歲已經晟養五、六</span><span style='line-height:1.6'><font color='#ff0000'>的</font></span><span style='color:rgb(0,0,0);line-height:1.6'>囡仔瘦卑巴的查某人，予囡仔折磨甲真忝的模樣，伊無歡喜</span><span style='line-height:1.6'><font color='#ff0000'>的</font></span><span style='color:rgb(0,0,0);line-height:1.6'>講。</span></font></p>

<p><font size='4' face='trebuchet ms, sans-serif'><font color='#000000'><span lang='EN-US'>  </span>「是無毋著，囡仔確</font><font color='#ff0000'>是</font><font color='#000000'>誠煩。總是愛耍塗，耍甲</font><font color='#ff0000'>歸</font><font color='#000000'>頭</font><font color='#ff0000'>歸</font><font color='#000000'>面，</font><font color='#ff0000'>歸</font><font color='#000000'>身軀</font><font color='#ff0000'>胡</font><font color='#000000'>垃圾。」肥太太家己無囡仔，對別人</font><img style='color:rgb(0,0,0);line-height:20px' src='http://twblg.dict.edu.tw/holodict_new/fontPics/F523.gif' border='0'/><span style='color:rgb(0,0,0);line-height:1.6'>五、六</span><span style='line-height:1.6'><font color='#ff0000'>個</font></span><span style='color:rgb(0,0,0);line-height:1.6'>囡仔是感覺誠佩服，因為傳統的觀念，伊家己當然嘛希望會當有囡仔通</span><span style='line-height:1.6'><font color='#ff0000'>予</font></span><span style='color:rgb(0,0,0);line-height:1.6'>飼。</span></font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「就是講嘛。實在是<span lang='EN-US'>……</span>。」洗真濟衫的查某人敢若有講袂了的委屈。</font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>「毋過雖然按呢講，有辛苦嘛是有快樂啊。等大漢</font><font size='4' color='#ff0000'>阿</font><font size='4' color='#000000'>，學著好的學問，有一个好的成就，彼是偌予人欣羨的代誌</font><font size='4' color='#ff0000'>阿</font><font size='4' color='#000000'>。」彼个三十歲出頭的肥查某按呢講，目睭無看任何人。</font></font></p>

<p><font face='trebuchet ms, sans-serif'><font size='4'><span style='color:rgb(0,0,0)' lang='EN-US'>  </span><font color='#ff0000'>或是</font></font><font size='4' color='#000000'>按呢講，毋過阮兜嘛無加的錢通</font><font size='4' color='#ff0000'>予</font><font size='4' color='#000000'>予</font><font size='4' color='#000000'>囡仔去學校讀冊，共囡仔晟養大漢就已經足勉強</font><font size='4' color='#ff0000'>阿</font><font size='4' color='#000000'>。阮頭家雖然逐工出外</font><font size='4' color='#ff0000'>作</font><font size='4' color='#000000'>工課，毋過趁無偌濟，而且嘛</font><font size='4' color='#ff0000'>要</font><font size='4' color='#000000'>留一寡仔錢</font><font size='4' color='#9900ff'>無張持的時</font><font size='4' color='#000000'>通</font><font size='4' color='#ff0000'>予</font><font size='4' color='#000000'>用，飼五、六个囡仔實在是真無簡單<span lang='EN-US'>……</span>。瘦卑巴的查某人一直幌頭，直直</font><font size='4' color='#ff0000'>的</font><font size='4' color='#000000'>講伊的苦衷。</font></font></p><p><font size='4' face='trebuchet ms, sans-serif' color='#000000'>______________________________________________________________________________________________________</font></p><p><font size='4' face='trebuchet ms, sans-serif' color='#000000'><br/></font></p><p style='text-indent:12.0pt'><font size='4' face='trebuchet ms, sans-serif' color='#000000'>「嗯，是真無簡單。」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>逐家恬恬一陣仔無講話。</font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>四个查某人共杉褲撩起來，</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-size:large;line-height:1.6'>面對面、肩胛頭相倚咧，向腰佇淺淺的河水當中洗衫。水清氣甲會當看著內底，連水底的石頭攏算的出來。河的中央水流較深，水是</span><span style='color:rgb(0,0,0);font-size:large;line-height:1.6'>紺色的。<u>洗衫的垃圾水共<span style='background-color:rgb(255,0,255)'>茶</span>雪文泡佇洗衫石的四界</u></span><span style='color:rgb(0,0,0);font-size:large;line-height:1.6'><u>踅</u>，踅一陣仔，才變愈來愈大，捲入去中央的清流中著消失，水的聲音、洗衫的聲音、彩色的水花、<u>搖搖擺擺</u>的人影加上閃閃爍爍的水光，成做一幅亂操操閣趣味的畫面。逐家非常認真的洗衫阿褲，用撋、用挼<span style='background-color:rgb(255,0,255)'>，</span>甲大粒汗細粒汗，圓滾滾的汗無聲的落入<span style='background-color:rgb(255,0,255)'>企</span>水內。</span></font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「熱死矣。你看我嘛規身驅汗。」到這馬為止毋捌開喙的中年寡婦挺起腰，提起拄咧洗的布擦面，閣用指頭仔甲頭毛捋予整齊。伊的面有淡薄阿水氣，流汗流假面紅紅，看起來氣色真好。「按呢向腰洗一大堆衫，腰攏伸<span style='background-color:rgb(255,0,255)'>未</span>直矣。啊呀，疼死啊。」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>到這馬進前，伊攏恬恬無講話拚命咧洗衫，真無簡單才攏洗了。<span lang='EN-US'>U</span>ì透早開始，伊洗兩大籃滿滿的衫，看起來是專門替人洗衫過生活的。伊<span style='background-color:rgb(255,0,255)'>馬</span>敨開衫的鈕仔，擦身軀。伊矮矮，嘛是肉感肉感。</font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>「恁聽講啊未？」和氣的肥太太笑咧閣逐家講。伊故意提高聲音，敢若雄雄想起來</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-size:large;line-height:1.6'>款，無形當中加強真濟效果。伊喙咧講話，手的工課<span style='background-color:rgb(255,0,255)'>馬</span>無停落來。「恁</span><span style='color:rgb(0,0,0);font-size:large;line-height:1.6'><span style='background-color:rgb(255,0,255)'>甘</span>知影</span><span style='color:rgb(0,0,0);font-size:large;line-height:1.6' lang='EN-US'>?</span><span style='color:rgb(0,0,0);font-size:large;line-height:1.6'>關鳳已經生<span style='background-color:rgb(255,0,255)'>啊</span>。」「<span style='background-color:rgb(255,0,255)'>甘</span>已經生啊</span><span style='color:rgb(0,0,0);font-size:large;line-height:1.6' lang='EN-US'>?</span><span style='color:rgb(0,0,0);font-size:large;line-height:1.6'>遐<span style='background-color:rgb(255,0,255)'>邇</span>緊</span><span style='color:rgb(0,0,0);font-size:large;line-height:1.6' lang='EN-US'>?</span><span style='color:rgb(0,0,0);font-size:large;line-height:1.6'>才聽講伊拄結婚就已經生囝</span><span style='color:rgb(0,0,0);font-size:large;line-height:1.6'>啊</span><span style='color:rgb(0,0,0);font-size:large;line-height:1.6' lang='EN-US'>?</span><span style='color:rgb(0,0,0);font-size:large;line-height:1.6'>」</span></font></p>

<p><font size='4' face='trebuchet ms, sans-serif' color='#000000'>   有六个囡仔的婦人<span style='background-color:rgb(255,0,255)'>人</span>對別人生囡仔的代誌抑是真有興趣。「按呢講是結婚前就有囡仔啊。莫怪。」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「是啥物時陣的代誌<span lang='EN-US'>?</span>我攏毋知，是查埔抑是查某<span lang='EN-US'>?</span>」替人洗衫生活的婦人<span style='background-color:rgb(255,0,255)'>人</span>問。</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「頂日生的。是查埔的。」肥太太用平靜的口氣應。</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span><span lang='EN-US'>U</span>ì這个話題開始，這寡婦女逐工來河邊洗衫討論鎮上代誌的閒仔話閣開始矣。這條河邊唯一的小鎮風俗習慣就按呢<span style='background-color:rgb(255,255,255)'><u>佇遮爾女人的口中流傳</u></span>，穩穩的、未斷。</font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>北門彼對<span style='background-color:rgb(255,0,255)'>買</span>水果的翁某昨暗冤家冤甲無天無地，翁的鼻仔予某揍甲一直流鼻血。<u>另外</u></font><span style='color:rgb(0,0,0);font-size:large;line-height:1.6'><u>款</u>蹛</span><span style='color:rgb(0,0,0);font-size:large;line-height:1.6'>佇北門的陳阿婆予伊的孤囝放捒</span><span style='color:rgb(0,0,0);font-size:large;line-height:1.6'>，生活真艱苦。</span></font></p>

<p><font face='trebuchet ms, sans-serif'><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' color='#000000'>一直講，一面恥笑予某拍甲踵歪歪的翁，一面呵咾彼个太太勇敢的行為。遮的話題對</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-size:large;line-height:1.6'>來講當然是非常快樂的話題。</span></font></p>

<p><font size='4' face='trebuchet ms, sans-serif' color='#000000'>「毋過，總有一點仔傷過分<span style='background-color:rgb(255,0,255)'>啊</span><span lang='EN-US'>?</span>翁某冤家就拍人的鼻仔，<span style='background-color:rgb(255,0,255)'>甘</span>袂疼甲<span style='background-color:rgb(255,0,255)'>袂</span>死啊<span lang='EN-US'>?</span>」三十歲左右的肥太太笑笑的講。</font></p>

<p><font size='4' face='trebuchet ms, sans-serif' color='#000000'>「若換作是我，按怎<span style='background-color:rgb(255,0,255)'>馬</span>拍袂落手。」瘦卑巴的女人剾洗的講。 </font></p>

<p><font size='4' face='trebuchet ms, sans-serif' color='#000000'>這个查埔愛佇外口烏白來，這回拄拄好替逐家製造一个通好予人討論的話題，逐家攏相爭欲發表意見。</font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>對老阿婆彼件代誌，</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-size:large;line-height:1.6'>大聲罵彼</span><span style='color:rgb(0,0,0);font-size:large;line-height:1.6'>个後生連畜生攏不如，夭壽甲心肝攏予狗咬去，忘恩背義的惡人。逐家攏認為飼這款後生不如飼一隻豬，彼个小</span><span style='color:rgb(0,0,0);font-size:large;line-height:28px'>囝</span><span style='color:rgb(0,0,0);font-size:large;line-height:1.6'>一定會予雷公拍死，嘛感覺老阿婆真可憐。</span></font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>然後，</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-size:large;line-height:1.6'>的話題換佇咧一禮拜進前才</span><span style='color:rgb(0,0,0);font-size:large;line-height:1.6' lang='EN-US'>u</span><span style='color:rgb(0,0,0);font-size:large;line-height:1.6'>ì別的鄉鎮娶入來的新婦；嘛就是蹛</span><span style='color:rgb(0,0,0);font-size:large;line-height:1.6'>佇西門傷好野家族─林家─少爺的身上。這位林少爺是拄大學畢業的留學生，生做斯文好禮，飄撇好量，看起來就是一个親切、有教養的紳士。拄娶的少奶奶嘛是一位有錢有勢人兜的查囝</span><span style='color:rgb(0,0,0);font-size:large;line-height:1.6'>，溫柔閣賢慧。遮的查某人嘛有</span><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-size:large;line-height:1.6'>特別的感性</span><span style='color:rgb(0,0,0);font-size:large;line-height:1.6'>佮道德觀念。因此，</span><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-size:large;line-height:1.6'>對生佇咧好野人兜會當對</span><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-size:large;line-height:1.6'>遮的散赤人好的林家少奶奶特別有好的感覺。就按呢對這位雖然毋是生做敢若仙女，但是<span style='background-color:rgb(255,0,255)'>卻</span>是富家小姐出身，有真濟</span><span style='color:rgb(0,0,0);font-size:large;line-height:1.6'>嫁粧、伴嫁的林家少主婦</span><span style='color:rgb(0,0,0);font-size:large;line-height:1.6' lang='EN-US'>u</span><span style='color:rgb(0,0,0);font-size:large;line-height:1.6'>ì心內有一種欣羨的感覺。看到遮爾幼路的刺繡，遮爾奢華、雅致的家具，燦爛的珠寶</span><span style='color:rgb(0,0,0);font-size:large;line-height:1.6'>佮鍊仔，對</span><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-size:large;line-height:1.6'>來講攏算是頭一擺。佇這</span><span style='color:rgb(0,0,0);font-size:large;line-height:1.6'>个鎮上，遮嘛無的確是唯一的一擺。</span></font></p><font face='trebuchet ms, sans-serif'><a rel='nofollow' href='http://twblg.dict.edu.tw/holodict_new/result_detail.jsp?n_no=13602&amp;curpage=1&amp;sample=%E4%BB%96%E5%80%91&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'/></font><p><span style='color:rgb(0,0,0);font-size:large;line-height:1.6' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=13602&amp;curpage=1&amp;sample=%E4%BB%96%E5%80%91&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'><font face='trebuchet ms, sans-serif'><br/></font></a></span></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「彼猶無算是濟的，另外閣有閣較濟的。毋過，佇這个鎮上大概算是頭幾个呢<span lang='EN-US'>?</span>」這位<span lang='EN-US'>uì</span>外鄉的寡婦，加減帶一寡仔展家己見識的氣口，講著一屑仔伊家鄉的代誌，講了，講一聲：時間無早，我愛趕緊轉去。佮同伴講了再見，伊就先走矣。<span lang='EN-US'>    </span></font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>但是伊的離開並無影響同伴開講的興趣。淡薄仔反對的意見，顛倒予</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' color='#000000'>開講的內容愈活潑、趣味起來。</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' color='#000000'>一項一項的講鎮上發生的大大細細的代誌，攏無落勾，成做</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' color='#000000'>生活當中無法度欠缺的部份。</font></font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>遮的奇奇怪怪的代誌佮謠言予</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' color='#000000'>的生活豐富，成做生活當中的一大安慰。自然的開講予</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' color='#000000'>無濟的知識不時嘛有閃爍的花光。但是</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' color='#000000'>佇評論別人、欣羨怨妒、批判議論的其他時間，總是無袂記繼續做工課。</font></font></p><font face='trebuchet ms, sans-serif'><a rel='nofollow' href='http://twblg.dict.edu.tw/holodict_new/result_detail.jsp?n_no=13602&amp;curpage=1&amp;sample=%E4%BB%96%E5%80%91&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'/></font><p><font size='4' face='trebuchet ms, sans-serif' color='#000000'><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=13602&amp;curpage=1&amp;sample=%E4%BB%96%E5%80%91&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'><br/></a></span></font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>佇按呢的講話中間，逐个人敏感的感覺、思想的意念抑是工課照常進行無影響。逐个人只要用家己思考的路線講話就會用得。因此，當彼的三十歲左右的肥太太徛起來，攑懸咧洗的衫，用甲水四界噴，話題就馬上改變。</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' color='#000000'>絕對免煩惱有一工會「無」話題。</font></font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「唉，這當陣才無簡單洗了矣。」肥太太一口氣。「聽講南門吳姓米店頭家的第二个後生訂婚<span style='background-color:rgb(255,0,255)'>啊</span>。恁聽講未<span lang='EN-US'>?</span>聽講女方嘛是有錢人兜的千金小姐。」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「敢是真的<span lang='EN-US'>?</span>我猶是頭一擺聽著。」六个囡仔的母親顛倒問講：「敢真正有這件代誌<span lang='EN-US'>?</span>佇啥物時陣<span lang='EN-US'>?</span>」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「三工前啊。」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「奇怪，我哪會攏毋知？」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「<u>我幫你洗</u>好毋好<span lang='EN-US'>?</span>」肥太太洗了<span style='background-color:rgb(255,0,255)'>傷</span>尾一領衫。「我的已經洗好矣。」</font></p><p><font size='4' face='trebuchet ms, sans-serif' color='#000000'>__________________________________________________________________________________________________________________</font></p><p><font size='4' face='trebuchet ms, sans-serif' color='#000000'><br/></font></p><p><font size='4' face='trebuchet ms, sans-serif' color='#000000'>  「哦，多謝」囡仔濟、洗的衫嘛濟的查某人向肥太太說多謝，面頂的笑容是寂寞的。「你的已經洗了矣是無<span lang='EN-US'>?</span>真緊啊。」</font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>「我的跤</font><span style='color:rgb(0,0,0);font-size:large;line-height:1.6'>手較緊，而且今仔日的衫嘛較少。」肥太太猶未講了，就</span><span style='color:rgb(0,0,0);font-size:large;line-height:1.6' lang='EN-US'>uì</span><span style='color:rgb(0,0,0);font-size:large;line-height:1.6'>對方一大堆垃圾衫當中，提一領就直接洗起來。</span></font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「真拍謝，予你來替我洗衫。」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「辛苦你啊洗遮爾濟，洗了攏欲曲痀矣。」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「阮兜囡仔濟，閣加上我佮先生、我大家的。」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「若是阿珍姊肯鬥相共彼才是<span style='background-color:rgb(255,0,255)'>傷</span>好的，伊彼的人的跤手才真正叫做緊。」有六个囡仔面色無好的母親帶一寡見怪的氣口。</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「毋過你嘛袂當<span style='background-color:rgb(255,0,255)'>盼望</span>伊啊。伊轉去曝衫矣，連鞭就愛到<u>其他人兜</u>收集猶未洗的垃圾衫，其實伊嘛真可憐，阮袂當怪伊。」肥太太一面公道公正的表情。</font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>這時陣逐家攏恬恬無閣講話。</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);font-size:large;line-height:1.6'>咧講的阿珍姊，就是彼的替人洗衫過生活的寡婦。「講了嘛是，阿珍姊實在是一</span><span style='color:rgb(0,0,0);font-size:large;line-height:1.6'>个不幸的可憐人。」洗一大籃衫的查某人懶屍的結束話題。</span></font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>暗夏的天總是特別的清氣。風吹甲竹林仔規日依──呀咧響。竹林的<span style='background-color:rgb(255,0,255)'>尚</span>面頂，<span style='background-color:rgb(255,0,255)'>太陽</span>的光穿過白雲射出刺目的光。河水佇日光下底恬恬咧流，遠遠傳來牟──牟──的牛聲。大約是予作田人拍，彼的聲音親像受氣的聲。牛車軋、軋的<span lang='EN-US'>uì</span>橋駛過。</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「逐家<span style='line-height:20px'>gâu</span>早。」一个少年的查某人面色疲勞、沓沓仔行過來，但是逐家並無注意著伊。少年的查某人徛定，有一陣仔，恬恬仔看逐家佇河邊咧洗衫。伊規面疲勞敢若破病的面，面色白蔥蔥、真忝的感覺，身軀搖來搖去敢若欲倒下仝款。伊照風俗，佇河岸邊連踏二、三下，才欲落水〈佇岸邊踏是庄跤人的迷信，聽講無按呢做，以後會有中風的危險，所以伊無想就照這个講法做矣。〉</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>聽著聲音，逐个人攏驚著的甲頭斡過來。</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「關鳳，你按怎阿<span lang='EN-US'>?</span>」肥太太滿面驚著的面腔。「關鳳，你，你欲洗衫是無<span lang='EN-US'>?</span>」伊敢緊起來阻止關鳳。敢若發生啥物大代誌仝款。「這哪會行咧<span lang='EN-US'>?</span>戇囡仔。」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「今仔日我來<span style='background-color:rgb(255,255,255)'>暗</span>矣。囡仔一直咧哭。」關鳳輕鬆的講，<span style='background-color:rgb(255,0,255)'>無</span>過人去予捒轉去岸邊。</font></p><p><font face='trebuchet ms, sans-serif'><span style='color:black'>   </span><font size='4' color='#000000'>「你毋是最近才咧做月內<span lang='EN-US'>?</span>哪會當講落水就落水咧<span lang='EN-US'>?</span>袂使得<span lang='EN-US'>!</span>」肥太太的口氣充滿同情佮關懷。</font></font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「無法度阿。」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>關鳳佇岸邊坐<span style='background-color:rgb(255,0,255)'>一陣仔</span>，連鞭<span style='background-color:rgb(255,0,255)'>甲</span>身軀曲咧，<span style='background-color:rgb(255,0,255)'>甲</span>籃仔內的垃圾衫囥佇咧水內底浸。</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「才做月內就泡冷水，你敢毋驚浸出毛病來<span lang='EN-US'>?</span>」肥太太目睭金金一直看關鳳。伊是一个熱心的好人，未曾未就會流目屎。</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「毋過哪有法度咧<span lang='EN-US'>?</span>我生囝的第二工就起來做工課矣，嘛照常洗衫。」六个囡仔的母親趁機會講伊的委屈，伊的面一點仔笑容攏毋。「毋<span style='background-color:rgb(255,0,255)'>密水</span><span lang='EN-US'>?</span>哼，彼對阮來講根本是無可能的，閣較按怎有身、做月內，猶毋是照常做工課，照常<span style='background-color:rgb(255,0,255)'>密</span>冷水<span lang='EN-US'>?</span>」伊講的敢若應該的仝款，攏無攑頭，繼續勞力的揉衫。</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「毋過按呢袂用得，身體會舞歹。」肥太太非常反對。「關鳳，你莫落水，我來替你洗。」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「多謝你。毋過按呢嘛是袂當得，<span style='background-color:rgb(255,0,255)'>又</span>毋是<span style='background-color:rgb(255,0,255)'>敢若</span>一工、兩工的代誌。」關鳳有一種認命的感覺。</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「我講袂用得就袂用得。反正今仔日我一定欲替你洗。」肥太太非常堅定的口氣。一看就知影是一个非常熱心的人。</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「毋過<span lang='EN-US'>……</span>。」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「聽我的無毋著。」肥太太行到關鳳身邊，提起伊的洗衫籃，行轉去自己的位，閣講：「你去頂懸歇一下。」</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「真拍謝。」關鳳感覺非常拍謝，但是只好勉強的沓沓仔行去草坡仔坐落來。</font></p>

<p><font size='4' face='trebuchet ms, sans-serif' color='#000000'><span lang='EN-US'>  </span>「我今仔日拄好閒，所以袂曉緊。我一定會替你洗甲足清氣。」肥太太滿面笑容，開始<span style='background-color:rgb(255,0,255)'>祝山</span>頂面抹雪文。</font></p><p><font size='4' face='trebuchet ms, sans-serif'><span style='color:black' lang='EN-US'>  </span><span style='color:black'>「你就予伊<u>幫你洗</u>嘛，你看起來遮爾虛的模樣。」洗一大堆衫的查某人看見原本欲<span style='background-color:rgb(255,0,255)'>甲</span>家己鬥相工的肥太太走去幫別人，敢若有淡薄仔無歡喜，所以講話的氣口冷冷的，有咧酸人的感覺。</span></font></p>

<p><font size='4' face='trebuchet ms, sans-serif'><span style='color:black' lang='EN-US'>  </span><span style='color:black'>「這幾工的感覺按怎</span><span style='color:black' lang='EN-US'>?</span><span style='color:black'>」肥太太關心的問。</span></font></p>

<p><font size='4' face='trebuchet ms, sans-serif'><span style='color:black' lang='EN-US'>  </span><span style='color:black'>「真正是多謝你。」關鳳有小可仔拍謝的用手摸頭殼，勉強有一寡笑容：「只有暗時的睏袂去。」</span></font></p>

<p><font size='4' face='trebuchet ms, sans-serif'><span style='color:black' lang='EN-US'>  </span><span style='color:black'>「我就講，本來就是按呢，毋過這嘛是無法度的代誌。」六个囡仔的母親用家</span><span style='color:black'>己真gâu</span><span style='color:black'>、攏無感情的口氣講。</span></font></p>

<p><font size='4' face='trebuchet ms, sans-serif'><span style='color:black' lang='EN-US'>  </span><span style='color:black'>「應該是吧<span lang='EN-US'>?</span>」肥太太的聲音細甲只有伊聽會<span style='background-color:rgb(255,0,255)'>得</span>，但是伊馬上就問：「敢真正是按呢<span lang='EN-US'>?</span>」因為家己無生過</span><span style='color:black'>囝的經驗，所以對這方面的代誌了解無濟。伊足早以前就一直想欲有一个囡仔，毋過一直無法度實現。伊笑家己是命運的創治，伊實在非常愛囡仔。」</span></font></p>

<p><font size='4' face='trebuchet ms, sans-serif'><span style='color:black' lang='EN-US'>  </span><span style='color:black'>「我是真想欲生一个囡仔，就是生未出來。阿秀顛倒生六个。無囡仔實在是傷寂寞矣。」</span></font></p>

<p><font face='trebuchet ms, sans-serif'><span style='color:black' lang='EN-US'><font size='4'>  </font></span><span style='color:black'><font size='4'>「雖然按呢講，生養囡仔毋是輕鬆的代誌。若是有財產，彼就無啥物問題。若是像阮兜仝款，欲靠一雙手做工課飼一家伙仔，囡仔就變成缚跤缚手的負擔。厝內底規工攏是囡仔吵吵鬧鬧的聲音，毋是耍水就是烏白來，規工攏欲煩死。」叫做阿秀的是有六个囡仔的瘦查某人，伊規日一直怨嘆。</font></span></font></p><p><font face='trebuchet ms, sans-serif'><font size='4' color='#000000'><span lang='EN-US'>   </span></font><span style='color:rgb(0,0,0);font-size:large;line-height:1.6'>「我定定咧想，註生娘娘是毋是頭殼有問題</span><span style='color:rgb(0,0,0);font-size:large;line-height:1.6' lang='EN-US'>?</span><span style='color:rgb(0,0,0);font-size:large;line-height:1.6'><span style='background-color:rgb(255,0,255)'>哪</span>無<span style='background-color:rgb(255,0,255)'>哪</span>會無愛囡仔的家庭生一大堆囡仔，想欲囡仔的一<span style='background-color:rgb(255,0,255)'>個</span>攏無？</span></font><span style='font-family:新細明體'><font size='4' color='#000000'>晟養</font></span><font face='trebuchet ms, sans-serif'><span style='color:rgb(0,0,0);font-size:large;line-height:1.6'>囡仔既然遐爾無簡單，囡仔閣無法度生佇咧好的家庭，投胎到散赤人兜，得未著好的照顧，講來嘛是真可憐。」這个洗真濟衫、號作秀英的查某人已經洗好矣，口氣明顯較輕鬆。</span></font></p>

<p><font face='trebuchet ms, sans-serif'><span lang='EN-US'><font size='4' color='#000000'>  </font></span><font size='4' color='#000000'>「抑是我的囡仔</font></font><span style='color:rgb(0,0,0);font-family:trebuchet ms,sans-serif;font-size:large;line-height:28px'>一个</span><span style='color:rgb(0,0,0);font-size:large;font-family:trebuchet ms,sans-serif;line-height:1.6'>過房予阿梅姊</span><span style='color:rgb(0,0,0);font-size:large;font-family:trebuchet ms,sans-serif;line-height:1.6' lang='EN-US'>?</span><span style='color:rgb(0,0,0);font-size:large;font-family:trebuchet ms,sans-serif;line-height:1.6'>」阿秀這時陣顛倒是笑咍咍的對肥太太講。</span></p><p><font size='4' face='trebuchet ms, sans-serif' color='#000000'>  「好阿，你真正肯予我<span lang='EN-US'>?</span>你應該毋是咧騙我<span lang='EN-US'>?</span>」阿梅姊面上閣出現笑容，提起洗衫的棍仔、槌拍衫。</font></p>

<p><font face='trebuchet ms, sans-serif'><font size='4' color='#000000'><span lang='EN-US'>  </span>「阮兜彼的定定講：這寡枵死鬼，送予別人好矣。」阿秀嘛真<span style='background-color:rgb(255,0,255)'>努力</span>的槌拍衫仔褲。「毋過我驚囡仔去別人兜會受欺負，就勉強忍耐到這馬。<span style='background-color:rgb(255,0,255)'>我</span>兜的人甲我拍，我抑是講啥物攏毋肯。但是，等</font><img style='color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4' color='#000000'>鬧甲毋成樣的時，我嘛會想講規氣六个攏作伙送予別人好矣。有時陣真正是煩死矣。阿阮兜彼的嘛予我煩甲欲死。」阿秀開始毋停的一直講起性的</font><font style='font-size:large;line-height:28px' color='#000000'>癩</font><img style='font-size:large;color:rgb(0,0,0);line-height:20px' src='http://twblg.dict.edu.tw/holodict_new/fontPics/F5E7.gif' border='0'/><span style='color:rgb(0,0,0);font-size:large;line-height:1.6'>、翁婿的垃圾、無出脫佮佇房間內底一項一項無爽快的代誌。這是伊小可仔的復仇，伊的面<span style='background-color:rgb(255,0,255)'>上</span>有明顯的怨恨的表情。事實上，伊的翁婿是一个欲食毋討趁的無賴，逐日攏愛睏甲欲中晝，真少咧做工課，一點仔才調攏無，偏偏<span style='background-color:rgb(255,0,255)'>傷</span>gâu</span><span style='color:rgb(0,0,0);font-size:large;line-height:1.6'>的是</span><span style='color:rgb(0,0,0);font-size:large;line-height:1.6'>啉</span><span style='color:rgb(0,0,0);font-size:large;line-height:1.6'>酒。阿秀為著這件代誌，<u>毋但<span style='background-color:rgb(255,0,255)'>頭</span>一擺</u>佮伊翁婿冤家，家己逐工做牛做馬，三不五時佇厝內無出去做工課，翁婿就對伊跤來手來。</span></font></p><p><font face='trebuchet ms, sans-serif'><span style='color:rgb(0,0,0);font-size:large;line-height:1.6'>__________________________________________________________________________________________________________________</span></font></p><p><font face='trebuchet ms, sans-serif'><span style='color:rgb(0,0,0);font-size:large;line-height:1.6'><br/></span></font></p><p><span style='font-family:新細明體,serif;color:black'><font size='4'>有當時日子小可仔冗剩，伊就趁這時留一寡私奇，錢是佇翁背後偷偷仔儉的，準備破病看醫生通好用。而且<span style='background-color:rgb(255,0,255)'>那</span>是一寡錢<span style='background-color:rgb(255,0,255)'>企</span>予翁婿發現，一定是全部攏提去酒館開了了。伊棄嫌、看袂起家己的翁婿，但是按怎攏不肯甲伊分手，只是維持冷淡、無起伏的關係。</font></span></p><p><span style='font-family:新細明體,serif;color:black' lang='EN-US'><font size='4'> </font></span></p><p><font size='4'><span style='font-family:新細明體,serif;color:black' lang='EN-US'>  </span><span style='font-family:新細明體,serif;color:black'>「<span style='background-color:rgb(255,0,255)'>哪</span>是伊死矣，我嘛絕對<span style='background-color:rgb(255,0,255)'>未</span>留一滴目屎。」阿秀真恨的講，同時閣洗了一領衫。</span></font></p><p><font size='4'><span style='font-family:新細明體,serif;color:black' lang='EN-US'>  </span><span style='font-family:新細明體,serif;color:black'>「你的遭遇實在是太不幸矣。」關鳳聽了遮的話，一時真<span style='background-color:rgb(255,0,255)'>傷</span>氣，看伊目頭結結，身軀咇咇掣。伊兩蕊目睭失神失神，<u>面色白死殺</u>。</span></font></p><p><font size='4'><span style='font-family:新細明體,serif;color:black' lang='EN-US'>  </span><span style='font-family:新細明體,serif;color:black'>「嗯，我確實拄到毋對的人，我嘛毋知家己<u>為啥會有物</u>遮不幸的遭遇，我想<span style='background-color:rgb(255,0,255)'>世上</span>應該無人像我活甲遮爾悲慘，遮爾無趣味矣。」伊體會著關鳳對伊有仝款命運的關懷，感動甲聲音有淡薄仔咧震。「毋過，我也是無法度改變這款惡運。」</span></font></p><p><font size='4'><span style='font-family:新細明體,serif;color:black' lang='EN-US'>  </span><span style='font-family:新細明體,serif;color:black'>「但是阮對你是非常佩服，佇咧工課上，會當講無人像你按呢骨力。」秀英親像咧安慰伊。「離緣」，是</span></font><img style='font-family:trebuchet ms,sans-serif;color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4'><span style='font-family:新細明體,serif'>道德觀念絕對無法度接受的代誌。所以，</span></font><img style='font-family:trebuchet ms,sans-serif;color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4'><span style='font-family:新細明體,serif'>甘願向人講伊的委屈，嘛袂講欲離婚。</span></font></p><p><font size='4'><span lang='EN-US'>  </span><span style='font-family:新細明體,serif'>「確是，阿秀確是了不起。」阿梅嘛對心內呵咾伊、安慰伊。</span></font></p><p><font size='4'><span lang='EN-US'>  </span><span style='font-family:新細明體,serif'>「不過，阿秀你講的遮的話嘛傷驚人矣</span><span lang='EN-US'>!</span><span style='font-family:新細明體,serif'>」秀英面紅紅笑笑的講。伊是一个自尊心真強的查某人。「這馬大約欲十點左右矣是無</span><span lang='EN-US'>?</span><span style='font-family:新細明體,serif'>」</span></font></p><p><font size='4'><span lang='EN-US'>  </span><span style='font-family:新細明體,serif'>「已經接近中晝阿。閣要趕緊轉去煮飯矣。」阿秀無奈的嘆一口氣。</span></font></p><p><font size='4'><span lang='EN-US'>  </span><span style='font-family:新細明體,serif'>「你是毋是緊欲洗了矣</span><span lang='EN-US'>?</span><span style='font-family:新細明體,serif'>秀英。」肥阿梅甲伊問。伊連關鳳的部分攏緊欲洗了矣。</span></font></p><p><font size='4'><span lang='EN-US'>  </span><span style='font-family:新細明體,serif'>「閣</span><span style='color:black' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=11940&amp;curpage=1&amp;sample=%E5%89%A9&amp;radiobutton=1&amp;querytarget=2&amp;limit=20&amp;pagenum=1&amp;rowcount=10'><span style='font-family:新細明體,serif;color:black;text-decoration:none' lang='EN-US'>賰</span></a></span><span style='font-family:新細明體,serif;color:black'>一領。」秀英應話。「頂擺毋是聽你講欲<span style='background-color:rgb(255,0,255)'>企</span></span><span style='color:black' lang='EN-US'>XX</span><span style='font-family:新細明體,serif;color:black'>村領一个囡仔來飼</span><span style='color:black' lang='EN-US'>?</span><span style='font-family:新細明體,serif;color:black'>代誌按怎矣</span><span style='color:black' lang='EN-US'>?</span><span style='font-family:新細明體,serif;color:black'>」</span></font></p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>「阿環</span><span style='color:black' lang='EN-US'>(</span><span style='font-family:新細明體,serif;color:black'>伊的翁</span><span style='color:black' lang='EN-US'>)</span><span style='font-family:新細明體,serif;color:black'>嫌彼的囡仔一面垃圾面，無願意，所以代誌就無閣繼續矣。我是真想欲一个囡仔，你會當<u>幫我注意</u>無</span><span style='color:black' lang='EN-US'>?</span><span style='font-family:新細明體,serif;color:black'>」</span></font></p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>「不過，這馬的人除非是特別散赤，真少會甲囡仔送予別人。<u>總感覺</u>囡仔按呢傷可憐矣。阿梅姐你人是誠好的無毋著，猶毋過就是有人無<span style='background-color:rgb(255,0,255)'>甲</span>別人的囡仔當做是人咧看待，甚至是<span style='background-color:rgb(255,0,255)'>甲</span>伊拍甲真忝，一直虐待。」秀英衫洗了矣，<span style='background-color:rgb(255,0,255)'>甲</span>跤浸佇咧水內底洗。伊的雙跤親像春筍肥肥短短。邊仔的水面有閃閃爍爍的水波。</span></font></p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>「話是按呢講，毋過我絕對<span style='background-color:rgb(255,0,255)'>未</span>按呢虐待別人的囡仔。」阿梅一面甲衫</span><span style='color:black' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=6020&amp;curpage=2&amp;sample=%E8%BD%89&amp;radiobutton=1&amp;querytarget=2&amp;limit=20&amp;pagenum=3&amp;rowcount=52'><span style='font-family:新細明體,serif;color:black;text-decoration:none' lang='EN-US'>捘</span></a></span><span style='font-family:新細明體,serif;color:black'>予<span style='background-color:rgb(255,0,255)'>乾</span>，一面笑笑咧對坐佇咧草坡頂歇睏的關鳳講。「關鳳，<span style='background-color:rgb(255,0,255)'>山</span>攏洗好</span><span style='font-family:新細明體,serif;color:black'>矣。囡仔無的確咧哭矣。猶是較早轉去。」真有氣力的肥太太<span style='background-color:rgb(255,0,255)'>甲</span>籃仔交予關鳳，顛倒問阿秀：「阿秀，你的欲洗好袂</span><span style='color:black' lang='EN-US'>?</span><span style='font-family:新細明體,serif;color:black'>」</span></font></p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>「</span><span style='font-family:新細明體,serif;color:black'>賰</span>一領<span style='font-family:新細明體,serif;color:black'>矣。」阿秀的口氣有淡薄仔</span><span style='font-family:新細明體,serif;color:black'>齷齪</span>。</font></p><p><font size='4'><span style='font-family:Segoe UI,sans-serif;color:black' lang='EN-US'>  </span><span style='font-family:新細明體,serif;color:black'>「哦。」阿梅開始洗</span><span style='font-family:新細明體,serif;color:black'>跤。「頂工，就是落雨天彼天，阮翁<span style='background-color:rgb(255,0,255)'>甲</span>狗咧耍，結果跋倒。」</span></font></p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>「辛苦矣，真多謝你，阿梅姐。」關鳳<span style='background-color:rgb(255,0,255)'>甲</span>籃仔</span><span style='font-family:新細明體,serif;color:black'>囥</span>佇咧肩胛頭，一面看阿梅咧洗<span style='font-family:新細明體,serif;color:black'>跤。</span></font></p><p><font size='4'><span style='font-family:Segoe UI,sans-serif;color:black' lang='EN-US'>  </span><span style='font-family:新細明體,serif;color:black'>「猶毋轉去</span><span style='font-family:Segoe UI,sans-serif;color:black' lang='EN-US'>?</span><span style='font-family:新細明體,serif;color:black'>抑是緊轉去。<span style='background-color:rgb(255,0,255)'>以免</span>寒著，驚</span><span style='font-family:新細明體,serif;color:black'>囡仔嘛咧哭矣。」阿梅圓圓的面紅紅，規个人真有精神，非常好看。</span></font></p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>「</span><span style='font-family:新細明體,serif;color:black'>恁</span>翁敢有受傷<span style='font-family:Segoe UI,sans-serif;color:black' lang='EN-US'>?</span><span style='font-family:新細明體,serif;color:black'>」秀英笑笑咧一直問。</span></font></p><p><font size='4'><span style='font-family:Segoe UI,sans-serif;color:black' lang='EN-US'>  </span><span style='font-family:新細明體,serif;color:black'>「手曲小可仔挫傷爾爾。伊家已感覺嘛真好笑，親像跋倒真好耍</span><span style='font-family:新細明體,serif;color:black'>仝款。」阿梅親像咧講一</span><span style='font-family:新細明體,serif;color:black'>个真大的笑<span style='background-color:rgb(255,0,255)'>虧</span></span><span style='font-family:新細明體,serif;color:black'>仝款，<u>講甲喙全泡</u>。</span></font></p><p><font size='4'><span style='font-family:Segoe UI,sans-serif;color:black' lang='EN-US'>  </span><span style='font-family:新細明體,serif;color:black'>「失禮，我就先來走</span><span style='font-family:新細明體,serif;color:black'>矣，阿梅姐，感謝你。」</span></font></p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>「好矣，你緊轉去。」肥太太看關鳳離開，繼續講</span></font><img style='font-family:trebuchet ms,sans-serif;color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4'><span style='font-family:新細明體,serif'>翁的笑<span style='background-color:rgb(255,0,255)'>虧</span>。「彼工伊欲縛狗，想袂到狗顛倒向伊走過來，伊驚一著，無細膩就</span><span style='font-family:新細明體,serif;color:black'>跙倒</span>。遮一摔當然是足疼的，毋過伊偏偏欲做英雄，講袂疼。」</font></p><p><font size='4'><span style='font-family:Segoe UI,sans-serif;color:black' lang='EN-US'>  </span><span style='font-family:新細明體,serif;color:black'>「阿環哥就是遮爾趣味。閣親像</span><span style='font-family:新細明體,serif;color:black'>囡仔仝款咧耍。」秀英一直笑。</span></font></p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>「阿母，阿</span><span style='color:black' lang='EN-US'>--------</span><span style='font-family:新細明體,serif;color:black'>母。」遠遠傳來囡仔咧喝。有五、六个囡仔一爿走一爿喝。</span></font></p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>「阿母，阿爸叫你緊轉去。」囡仔親像咧比賽看啥人走上緊仝款，每一个攏走甲欲無氣，面紅絳絳。</span></font></p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>「哦，知影矣。我馬上轉去。」阿秀無耐性的應話。伊的衫才拄洗好。「</span><span style='font-family:新細明體,serif;color:black'>恁</span>先轉去，我馬上就來。」</font></p><p><font size='4'><span style='font-family:Segoe UI,sans-serif;color:black' lang='EN-US'>  </span><span style='font-family:新細明體,serif;color:black'>「莫，阮無愛轉去。」有兩</span><span style='font-family:新細明體,serif;color:black'>个囡仔已經開始佇岸邊挽花草矣。「</span><span style='font-family:新細明體,serif;color:black'>恁</span>啥人無聽話，看我轉去拍人。」阿秀一<span style='font-family:新細明體,serif;color:black'>爿罵一爿</span><span lang='EN-US'>u</span><span style='font-family:新細明體,serif'>ì水內底起來。</span></font></p><p><font size='4'><span lang='EN-US'>  </span><span style='font-family:新細明體,serif'>「你看，小可仔慢轉去，伊就叫<span style='color:black'>囡仔來叫。」阿秀向阿梅講。</span></span></font></p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>籃仔猶閣咧滴水。</span></font><img style='font-family:trebuchet ms,sans-serif;color:rgb(0,0,0);font-size:15px;line-height:20px;background-color:rgb(225,211,188)' src='http://twblg.dict.edu.tw/holodict_new/fontPics/E701.gif' border='0'/><font size='4'><span style='font-family:新細明體,serif'>四界看看，看有物件無提著的。三<span style='color:black'>个查某人才做伙</span></span><span lang='EN-US'>u</span><span style='font-family:新細明體,serif'>ì水內底起來。</span></font></p><p><font size='4'><span lang='EN-US'>  </span><span style='font-family:新細明體,serif'>「行啦，轉去阿。」阿秀<span style='background-color:rgb(255,0,255)'>甲</span><span style='color:black'>囡仔喝。</span></span></font></p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>「莫啦，我閣欲佇遮耍。」囡仔開始起性地。</span></font></p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>「閣毋緊轉去。」阿秀<span style='background-color:rgb(255,0,255)'>甲</span>囡仔掠著的，大聲罵。白鑠鑠的<span style='background-color:rgb(255,0,255)'>太陽</span>佇頭殼頂。</span></font></p><p>









</p><p><font size='4'><span style='color:black' lang='EN-US'>  </span><span style='font-family:新細明體,serif;color:black'>阿秀一爿罵一爿<span style='background-color:rgb(255,0,255)'>甲</span>囡仔拖咧行。囡仔的哭聲佇咧後面。風吹過竹林，伊呀、</span><span style='font-family:新細明體,serif;color:black'>窸窸窣窣</span>的聲無停。</font></p></div></td></tr></tbody></table></div></div><br /><small>Updated on <abbr class="updated" title="2013-07-01T21:17:28.151Z">&#19971;&#26376; 1, 2013</abbr> by <span class="author"><span class="vcard"><a class="fn" href="mailto:j19911002@gmail.com">&#35449;&#37406;&#23159;</a></span></span> (<a href="history.html">Version <span class="sites:revision">15</span></a>)</small><br /><br /></div><hr /><div><b>Attachments (1)</b><br /><br /><div class="hentry attachment" id="https://sites.google.com/feeds/content/site/2013shoatai/261637681962051788"><a class="entry-content entry-title" href="&#27827;&#37002;&#30340;&#22826;&#22826;&#20497;.pdf">&#27827;&#37002;&#30340;&#22826;&#22826;&#20497;.pdf</a> - on <abbr class="updated" title="2013-05-21T07:07:34.698Z">&#20116;&#26376; 21, 2013</abbr> by <span class="author"><span class="vcard"><a class="fn" href="mailto:j19911002@gmail.com">&#35449;&#37406;&#23159;</a></span></span> (Version <span class="sites:revision">2</span>)</div></div></div></td></tr></table></body></html>