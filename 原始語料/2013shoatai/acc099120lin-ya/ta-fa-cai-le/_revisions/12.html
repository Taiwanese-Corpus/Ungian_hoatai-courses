<html><head><title>&#20182;&#30332;&#36001;&#20102; &#38515;&#34395;&#35895; (Version 12)</title></head><body><div class="hentry webpage" id="https://sites.google.com/feeds/content/site/2013shoatai/4037953784717929181"><h3><span class="entry-title">&#20182;&#30332;&#36001;&#20102; &#38515;&#34395;&#35895;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><span style='line-height:1.6'><font size='3'>烏雲真濟，共沉沉的天粘牢咧，干焦看見一陣一陣的烏鴉</font></span></p><p><font size='3'><span style='font-family:新細明體,serif'>真懶真無力的款，對遠遠的天邊</span><span style='font-family:新細明體,serif;line-height:1.6'>飛過，暗暗的玻璃窗外，排著四、五欉真懸的榕仔，佇半空中亂舞，</span></font></p>

<p><font size='3'><span style='font-family:新細明體,serif'>同時發出真驚人的聲勢，像憤怒的海湧仝款來大聲喝，共一座舊的木造的厝幌</span><span lang='EN-US'>kah </span></font></p>

<p><span style='font-family:新細明體,serif'><font size='3'>微微振動起來，這正是十二月二七號黃昏的時有一个警察官僚派出所內底的光景。</font></span></p><p>

</p><p><font size='3'><span style='font-family:新細明體,serif'>巡查：「喂！你辦幾項菜來。今仔日下暗真冷，我欲啉寡酒」伊坐佇火爐邊，那食薰那佮</span><span lang='EN-US'>in</span><span style='font-family:新細明體,serif'>某講</span></font></p>

<p><span style='font-family:新細明體,serif'><font size='3'>某：「啉酒嘛？無啥物好食的物件呢。」</font></span></p><p><span style='font-family:新細明體,serif'><font size='4'>巡查：「共人送來的做幾碗來食著有夠啊」</font></span></p><p><span style='font-family:新細明體,serif'><font size='4'>某：「遐嘛無濟，只有一寡罐頭──松茸、螺仔肉佮二十幾隻雞爾。這馬雞嘛袂赴煮啊」</font></span></p><p><span style='font-family:新細明體,serif'><font size='4'>巡查：「那按呢罐頭嘛好，你緊煮來！」</font></span></p><p><font size='4'><span style='font-family:新細明體,serif'>無偌久，</span><span lang='EN-US'>in </span><span style='font-family:新細明體,serif'>某果然捀出幾項菜</span></font></p>

<p><span style='font-family:新細明體,serif;font-size:large;line-height:28px'>巡查：</span><span style='font-family:新細明體,serif'>「</span><span style='font-family:新細明體,serif;line-height:1.6;font-size:10pt'>這是啥物酒？白鹿嗎？</span><span style='font-family:新細明體,serif;line-height:1.6;font-size:10pt'>」</span></p>

<p><span lang='EN-US'><span style='font-family:新細明體,serif;font-size:large;line-height:28px'>某：「</span></span><span style='font-family:新細明體,serif;line-height:1.6;font-size:10pt'>阮有的攏總是白鹿，干焦有兩罐玫瑰露，是牛車人柯豬屎送來的</span><span style='font-family:新細明體,serif;line-height:1.6;font-size:10pt'>」</span></p>

<p><span lang='EN-US'><span style='font-family:新細明體,serif;font-size:large;line-height:28px'>巡查：</span><span style='line-height:1.6;font-size:10pt;font-family:新細明體,serif'>「</span></span><span style='font-family:新細明體,serif;line-height:1.6;font-size:10pt'>柯的干焦有玫瑰露嗎？猶閣有其他的無？</span><span style='font-family:新細明體,serif;line-height:1.6;font-size:10pt'>」</span></p>

<p><span lang='EN-US'><span style='font-family:新細明體,serif;font-size:large;line-height:28px'>某：「</span></span><span style='font-family:新細明體,serif;line-height:1.6;font-size:10pt'>猶閣有四隻細細隻的雞</span><span style='line-height:1.6;font-size:10pt;font-family:新細明體,serif'>」</span></p><p><span style='line-height:1.6;font-size:10pt' lang='EN-US'><span style='font-family:新細明體,serif;font-size:large;line-height:28px'>巡查：</span><span style='line-height:1.6;font-size:10pt;font-family:新細明體,serif'>「</span></span><span style='font-family:新細明體,serif;font-size:14pt;line-height:1.6'>這兩項物件，毋值三四箍，哼！這箍精牲，便宜著伊，頂擺坐牛車予我看著</span></p><p><font size='4'> </font></p>

<p><span style='font-family:新細明體,serif;font-size:16pt;line-height:1.6'>按法辦伊，伊至少嘛愛予搧規个嘴䫌，閣再罰金兩箍，別的攏勿講</span><font size='5'><span style='line-height:1.6;font-family:新細明體,serif'>一頓拍著會當</span></font><font size='5' face='Segoe UI, Charis SIL, Lucida Sans Unicode, 新細明體' color='#000000'><span style='line-height:20px'>拄</span></font><font size='5' face='新細明體, serif'><span style='line-height:1.6'>三四箍矣</span></font><span style='line-height:1.6;font-size:10pt;font-family:新細明體,serif'>。</span><span style='line-height:1.6;font-size:10pt'>  </span><span style='line-height:1.6;font-size:10pt;font-family:新細明體,serif'>」</span></p>

<p><span lang='EN-US'><span style='font-family:新細明體,serif;font-size:large;line-height:28px'>某：「</span></span><font size='5'><span style='font-family:新細明體,serif;line-height:1.6'>台灣人知影啥物？不過是因為佇咱的管區內，閣有</span><span style='font-family:新細明體,serif;line-height:1.6;background-color:yellow'>交插</span></font></p>

<p><font size='5'><span style='font-family:新細明體,serif;line-height:1.6'>不得不</span><span style='font-family:新細明體,serif;line-height:1.6;background-color:yellow'>清彩</span><span style='font-family:新細明體,serif;line-height:1.6'>應付。依我想不如莫做人情，予伊一頓粗飽，顛倒感覺快活，嘛會當展咱的威風！</span></font><span style='font-family:新細明體,serif'>」</span></p>

<p><span lang='EN-US'><span style='font-family:新細明體,serif;font-size:large;line-height:28px'>巡查：</span><span style='line-height:1.6;font-size:10pt;font-family:新細明體,serif'>「</span></span><span style='font-family:新細明體,serif;line-height:1.6'><font size='5'>毋通！毋通！這馬的台灣人，不比以早遐爾好拍矣，咱做一个人情：</font></span></p>

<p><span lang='EN-US'><font size='5'> </font></span><span style='font-size:x-large;line-height:1.6;font-family:新細明體,serif'>第一咱有利益，第二</span><span style='font-size:x-large;line-height:1.6' lang='EN-US'>in</span><span style='font-size:x-large;line-height:1.6;font-family:新細明體,serif'>歡喜，而且風聲嘛袂傳出去真正是<span style='background:yellow'>一兼二顧摸蜊仔兼洗褲閣加</span>好嘛無］</span></p>

<p><span lang='EN-US'><span style='font-family:新細明體,serif;font-size:large;line-height:28px'>某：「</span></span><font size='5'><span style='font-family:新細明體,serif;line-height:1.6'>啊啊！你講的有理，毋過收這項物，不如現金</span><span style='font-family:新細明體,serif;line-height:1.6;background-color:yellow'>閣加</span><span style='font-family:新細明體,serif;line-height:1.6'>好！」</span></font></p>

<p><font size='5'><span lang='EN-US'><span style='font-family:新細明體,serif;line-height:28px'>巡查：</span><span style='line-height:1.6;font-family:新細明體,serif'>「</span></span>正是，真奇怪！到今仔日現金猶收袂著六七十箍我驚是庄腳人毋知影咱的歲暮到矣，所以對明仔載開始，我想欲佇門口插榕仔，予in知影<b style='line-height:1.6'><font color='#000000'><span style='font-family:新細明體,serif'>」</span></font></b></font></p>

<p><font color='#000000'><span style='font-weight:bold' lang='EN-US'> </span>這時陣菜已經食了矣，酒嘛啉煞，兩人攏有淡薄仔茫，碗箸嘛毋款，干焦共桌仔徙去邊仔，tshu好眠床，著相攬沉沉睏去啊</font></p><p><font color='#000000'><b><br/></b></font></p><p><span style='font-family:新細明體,serif'>二八日的下晡，派出所前，果然插一對真青翠引人注意的門松，同時兩面國旗真<span style='background:yellow'>輕揚</span>佇風中飛舞，分明是咧指示逐家新年到矣，所以凡是經過遮的人，攏講：</span><font face='新細明體, serif'>「喔！日本過年到矣，今仔日毋是二九著是三十。In無貼春聯，偏偏插門松，到底是啥物意思？而且門頂嘛掛一條草索仔，佇咱遮攏講是歹吉兆，風俗真無相仝咧。」</font></p><p><span style='font-family:新細明體,serif'>果然不出一个巡查所料，自伊插門松以來，逐工攏有十規个人來送禮物，跋筊的</span> <span style='font-family:新細明體,serif'>，保正，有錢人，來來去去，非常鬧熱！嘛是伊的運氣太好，<span style='background:yellow'>大部分</span>攏是照伊的心願提現金來，有的兩箍，有的四箍，八箍，十箍不等。到三十</span><span style='background:yellow' lang='EN-US'>mî</span><span style='font-family:新細明體,serif'>，攏總收兩百規箍，伊笑笑對</span><span lang='EN-US'>in</span><span style='font-family:新細明體,serif'>某講：</span><span style='font-family:新細明體,serif;text-indent:6pt;line-height:1.6;font-size:10pt'>「我的計策大成功矣！」</span></p>

<p><span lang='EN-US'>In</span><span style='font-family:新細明體,serif'>某嘛開嘴微微仔笑，用真得意驕驕的聲調講：</span><span style='text-indent:6pt;line-height:1.6;font-size:10pt;font-family:新細明體,serif'>遮的現金，你欲按怎處理<span style='background:yellow'>咧</span>？<span style='background:yellow'>敢</span>會當予我做<span style='background:yellow'>一軀</span>新衫？我所有的規</span><span style='text-indent:6pt;line-height:1.6;font-size:10pt' lang='EN-US'>niann</span><span style='text-indent:6pt;line-height:1.6;font-size:10pt;font-family:新細明體,serif'>衫，攏舊<span style='background:yellow'>甲</span>袂見人，佇庄腳嘛無感覺啥，一入去都市我著感覺真見笑唷！」一个巡查搖搖頭閣講：</span><span style='font-family:新細明體,serif;text-indent:6pt;line-height:1.6;font-size:10pt'>「萬萬袂當，咱到遮是千載難逢。警界啥無佇暗中變跤手？趁一个機會，咱無緊加</span><span style='font-family:新細明體,serif;text-indent:6pt;line-height:1.6;font-size:10pt;background-color:yellow'>儉寡錢</span><span style='font-family:新細明體,serif;text-indent:6pt;line-height:1.6;font-size:10pt'>，干焦靠這</span><span style='font-family:新細明體,serif;text-indent:6pt;line-height:1.6;font-size:10pt;background-color:yellow'>死懨懨</span><span style='font-family:新細明體,serif;text-indent:6pt;line-height:1.6;font-size:10pt'>的薪水生活，咱何苦來台灣做官吏？所以我欲</span><span style='font-family:新細明體,serif;text-indent:6pt;line-height:1.6;font-size:10pt;background-color:yellow'>共</span><span style='font-family:新細明體,serif;text-indent:6pt;line-height:1.6;font-size:10pt'>遮的錢有一寡寄合作社，一寡寄銀行、郵局，假使以後有啥物事故發生，嘛</span><span style='font-family:新細明體,serif;text-indent:6pt;line-height:1.6;font-size:10pt;background-color:yellow'>甲</span><span style='font-family:新細明體,serif;text-indent:6pt;line-height:1.6;font-size:10pt'>袂牛跤趖出來。</span><span style='font-family:新細明體,serif;text-indent:6pt;line-height:1.6;font-size:10pt;background-color:yellow'>按怎</span><span style='font-family:新細明體,serif;text-indent:6pt;line-height:1.6;font-size:10pt'>你欲做衫的代誌，閣再等二個月，我著做</span><span style='font-family:新細明體,serif;text-indent:6pt;line-height:1.6;font-size:10pt;background-color:yellow'>一領</span><span style='font-family:新細明體,serif;text-indent:6pt;line-height:1.6;font-size:10pt'>上好予你。」</span></p><p><font face='新細明體, serif'>In某聽到遮，現出毋相信的表情講：</font><span style='font-family:新細明體,serif;text-indent:6pt;line-height:1.6;font-size:10pt'>「噯喲！你勿講白賊，二個月後我是眠夢嘛想袂到」</span></p><p><font face='新細明體, serif'>巡查講：「哼！你真毋捌代誌，二個月後，我閣有一條大收入呢。」</font></p><p><font face='新細明體, serif'>這時巡查露出真得意而驕傲的態度，對著in某</font><font style='text-indent:6pt;line-height:1.6;font-size:10pt' face='新細明體, serif'>恥笑。</font></p><p><font style='text-indent:6pt;line-height:1.6;font-size:10pt' face='新細明體, serif'>In某抑是半信半疑講：</font><span style='text-indent:6pt;line-height:1.6;font-size:10pt;font-family:新細明體,serif'>「你請講予我聽！我真正毋信有按呢一回事。」</span></p><p><font face='新細明體, serif'>巡查就開始呵咾家己有偌爾巧，指著in某的腹肚講：</font><span style='font-family:新細明體,serif;text-indent:6pt;line-height:1.6;font-size:10pt'>「你看覓家己的腹肚著知影。」</span></p><p><font face='新細明體, serif'>In某果然砧頭落來，看覓家己的腹肚，袂堪得好笑講：</font><span style='font-family:新細明體,serif;text-indent:6pt;line-height:1.6;font-size:10pt'>「我的腹肚按怎？敢講會生金嗎？」</span></p><p><font face='新細明體, serif'>「你的</font><span style='font-family:新細明體,serif'>腹肚</span><font face='新細明體, serif'>是<font color='#ff0000'>妊娠</font>八個月矣，閣二個月著欲生囝，彼陣無論查埔抑是查某，只要是管區內的人一定攏會來XX，一定會袂比這改收入較少呢。」</font></p><p><font face='新細明體, serif'>In某連連砧頭：「</font><span style='font-family:新細明體,serif;text-indent:6pt;line-height:1.6;font-size:10pt'>噯喲，原來是按呢！阮查某人，真正是無X，顛倒是恁查埔囝見人濟見事濟！好矣，一件代誌勿閣講矣！時刻嘛無早矣，阮那參詳明仔再欲請規个人客，欲辦規塊桌，欲煮啥物菜？」</span></p><p><font face='新細明體, serif'>In翁想想咧講：</font><font style='text-indent:6pt;line-height:1.6;font-size:10pt' face='新細明體, serif'>「不過十規个人------保正六个人，地方有力者六七人，其他的勿，酒菜干焦人送</font><span style='text-indent:6pt;line-height:1.6;font-size:10pt;font-family:新細明體,serif'>來的著足有夠啊」</span></p><p><font face='新細明體, serif'>「啊啊！既然是遐爾簡單，若咱好歇睏矣」</font></p><p><font face='新細明體, serif'>一暝無話到天光，正是正月初一，in翁仔某兩个，睏到八點才起床，in某就趕緊傳菜，一邊叫小使（工友）去請人客來，到十一點，菜攏辦好矣，人客嘛攏總到齊矣。眾人隨个隨个行到門外，著共帽仔褪落來，滿面笑容，向巡查行一个大禮然後講：</font><span style='font-family:新細明體,serif;text-indent:6pt;line-height:1.6;font-size:10pt'>「巡查大人恭喜恭喜！」</span></p><p><font face='新細明體, serif'>伊嘛發揮平民的態度，笑微微招待in入去，in一看見in某，又閣行一个大禮，講：</font></p><div style='font-family:新細明體,serif;font-size:10pt;line-height:1.6'><br/></div></div></td></tr></tbody></table></div></div><br /><small>Updated on <abbr class="updated" title="2013-05-26T16:42:53.693Z">&#20116;&#26376; 26, 2013</abbr> by <span class="author"><span class="vcard"><a class="fn" href="mailto:linya4722@gmail.com">Linya huang</a></span></span> (<a href="../history.html">Version <span class="sites:revision">12</span></a>)</small><br /></div></div></body></html>