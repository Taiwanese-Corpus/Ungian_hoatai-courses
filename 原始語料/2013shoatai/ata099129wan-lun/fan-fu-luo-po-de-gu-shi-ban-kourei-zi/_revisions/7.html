<html><head><title>&#30058;&#23142;&#32645;&#23110;&#30340;&#25925;&#20107;&#65293;&#22338;&#21475;&#12428;&#12356;&#23376; (Version 7)</title></head><body><div class="hentry webpage" id="https://sites.google.com/feeds/content/site/2013shoatai/6720374928208751546"><h3><span class="entry-title">&#30058;&#23142;&#32645;&#23110;&#30340;&#25925;&#20107;&#65293;&#22338;&#21475;&#12428;&#12356;&#23376;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<p style='text-align:center' align='center'><font size='3' color='#000000'><span style='font-family:標楷體' lang='JA'>華麗島的冒險：（番婦羅婆的故事）－坂口れい子</span></font></p><font size='3'>
</font><p style='text-align:right' align='right'><font size='3' color='#000000'><span style='font-family:標楷體' lang='EN-US'>ATA099129</span><span style='font-family:標楷體' lang='JA'>羅婉綸</span></font></p><font size='3'>
</font><div style='text-indent:24pt'><font size='3' color='#000000'><span style='font-family:標楷體'>「老實講，我嘛毋是真清楚羅婆的故事。雖然我捌看過伊，嘛有伊的相片佮紀錄，毋閣像按呢講這款<span style='background:none repeat scroll 0% 0% yellow'><font style='background-color:rgb(255,255,255)'>無清無楚</font></span>的代誌，我感覺毋是真好啦。」</span></font></div><font size='3'>
</font><div><font size='3' color='#000000'><span style='font-family:標楷體' lang='EN-US'><span>    </span></span><span style='font-family:標楷體'>對（<span lang='EN-US'>u</span>ì）台灣台中州能高郡番地中原來的<span style='background:none repeat scroll 0% 0% yellow'>番婦人</span>哈彩，用一種責備的口氣對我講，好親像我捌見過羅婆幾若百改，親像我毋是無清楚伊的代誌，只是我連想攏無欲去想仝款。了後連我嘛感覺因為家己定定去袂記代誌，無得確（<span lang='EN-US'>bô tik khak</span>）真正是我袂記得呢。<span style='color:red'><font style='background-color:rgb(255,255,0)' color='#000000'>雖然我佇心內底直直找揣<font style='background-color:rgb(255,255,255)'>，</font></font></span>想欲發現任何參<span style='background:none repeat scroll 0% 0% yellow'>番婦人</span>羅婆有關係的字詞，<span style='color:red'><font color='#000000'>毋閣</font></span>煞連一點仔相關的記持攏無。一問著羅婆到底是啥物時陣出生、啥物時陣死的，哈彩著親像真不滿，<span style='color:red'><font color='#000000'>規个面臭臭，講</font></span>：「啥物人，佇啥物時陣出生、啥物時陣死的，參伊的一生一點仔關係都攏無。」親像咧恥笑我的無知。</span></font></div><font size='3'>
</font><p><font size='3' color='#000000'><span style='font-family:標楷體' lang='EN-US'><span>    </span></span><span style='font-family:標楷體'>「內地來的人，定定互相表明家己是佗一縣佗一郡佗一村的人，阿爸是啥人阿母是啥人，直直講<span lang='EN-US'>in</span>祖公的代誌。但是，佇咧後壁又閣笑人是一个流浪到台灣番地的跤數，毋知真正是對佗來，欲去佗位。煞落來，又閣開始咧算血統。人是家己一个人來到遮的世界上的，這才是上重要的，講起來，就算講老爸減一支目珠老母跛一支跤，嘛無啥物意義。」哈彩一直對我講。</span></font></p><font size='3'>
</font><div><font size='3' color='#000000'><span style='font-family:標楷體' lang='EN-US'><span>    </span></span><span style='font-family:標楷體'>「原來是按呢，你講了對，這參羅婆的爸母無關係，但是甲我講伊差不多佇啥物時陣出生嘛無要緊嘛。」<span style='color:red'><font color='#000000'>我共哈彩纏（<span lang='EN-US'>tînn</span>）牢牢（tiâu）。</font></span></span></font></div><font size='3'>
</font><p><font size='3' color='#000000'><span style='font-family:標楷體' lang='EN-US'><span>    </span></span><span style='font-family:標楷體'>「番地無用年號嘛無用紀元。干焦聽講羅婆出生佇某一个滿月的暗暝，就佇馬赫坡社的細間仔厝內底。」哈彩真冷淡。</span></font></p><font size='3'>
</font><div><font size='3' color='#000000'><span style='font-family:標楷體' lang='EN-US'><span>    </span></span><span style='font-family:標楷體'>「那按呢佇昭和五年霧社事件發生的時陣，伊是幾歲咧？」<span style='color:red'><font style='background-color:rgb(255,255,0)' color='#000000'>我為我的記持來問伊。</font></span></span></font></div><font size='3'>
</font><p><font size='3' color='#000000'><span style='font-family:標楷體' lang='EN-US'><span>    </span></span><span style='font-family:標楷體'>「咱講落去妳就會知矣，遐著急，干若會曉拍觸衰（<span lang='EN-US'>phah-tshik-sue</span>）。大概來講，講故事若是干焦予聽眾感覺趣味，是真無聊的。聽眾嘛應該愛拍拼予講話的人去深入討論的話題，入去享受的情境，煞落來創造你我相做伙的世界。親像妳按呢一直問完全無幫贊的代誌，拍斷我的興致，一點仔嘛無想著我的感覺，予人真生氣。」</span></font></p><font size='3'>
</font><p><font size='3' color='#000000'><span style='font-family:標楷體' lang='EN-US'><span>    </span></span><span style='font-family:標楷體'>我連忙提出珍藏的小米酒，請伊啉酒甲巴結。</span></font><font size='3'><span style='font-family:標楷體;color:black'>哈彩用伊腌臢（</span><span style='font-family:Times New Roman,serif;color:black' lang='EN-US'>a-tsa</span><span style='font-family:標楷體;color:black'>）的手指頭仔直直抓伊頭殼額仔的刺花，講：「嗯，這是川中島社的<span style='background:none repeat scroll 0% 0% yellow'>頭目（</span></span><span style='font-family:Times New Roman,serif;color:black;background:none repeat scroll 0% 0% yellow' lang='EN-US'>thâu-ba̍k</span><span style='font-family:標楷體;color:black;background:none repeat scroll 0% 0% yellow'>）</span><span style='font-family:標楷體;color:black'>送來的酒</span><span style='font-family:Times New Roman,serif;color:black' lang='EN-US'>--</span><span style='font-family:標楷體;color:black'>乎（</span><span style='font-family:Times New Roman,serif;color:black' lang='EN-US'>--honnh</span><span style='font-family:標楷體;color:black'>）」，真正像千里眼仝款。「其實我有看著布內提酒矸仔到恁厝來，哈哈哈</span><span style='font-family:Times New Roman,serif;color:black' lang='EN-US'>……</span><span style='font-family:標楷體;color:black'>」伊發出參查埔人仝款的笑聲，一口氣真爽快的予酒入去嚨喉內底，紲落去用手面共嘴唇邊仔拭拭咧，才詳細仔去舐（</span><span style='font-family:Times New Roman,serif;color:black' lang='EN-US'>tsn̄g</span><span style='font-family:標楷體;color:black'>）手面。</span></font></p></div></td></tr></tbody></table></div></div><br /><small>Updated on <abbr class="updated" title="2013-04-28T04:06:46.940Z">&#22235;&#26376; 28, 2013</abbr> by <span class="author"><span class="vcard"><a class="fn" href="mailto:emily925417@gmail.com">&#34367;&#20523;</a></span></span> (<a href="../history.html">Version <span class="sites:revision">7</span></a>)</small><br /></div></div></body></html>