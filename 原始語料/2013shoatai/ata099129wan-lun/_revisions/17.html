<html><head><title>ATA099129&#23113;&#32184; (Version 17)</title></head><body><div class="hentry webpage" id="https://sites.google.com/feeds/content/site/2013shoatai/1076265090737344363"><h3><span class="entry-title">ATA099129&#23113;&#32184;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<div style='MARGIN:0cm 0cm 0pt'><span style='FONT-FAMILY:新細明體,serif;LETTER-SPACING:0.7pt;COLOR:#333333;FONT-SIZE:11.5pt'>    </span>

<p style='text-align:center' align='center'><font size='4'><span style='font-family:標楷體' lang='JA'>華麗島的冒險：（番婦羅婆的故事）－坂口れい子</span></font></p><font size='4'>

</font><p style='text-align:right' align='right'><font size='4'><span style='font-family:標楷體' lang='EN-US'>ATA099129</span><span style='font-family:標楷體' lang='JA'>羅婉綸</span></font></p><font size='4'>

</font><p style='text-indent:24pt'><font size='4'><span style='font-family:標楷體'>「老實講，我嘛毋是真清楚羅婆的故事。雖然我捌看過伊，嘛有伊的相片佮紀錄，毋閣像按呢講<span style='background:none repeat scroll 0% 0% yellow'>無清無楚</span>的代誌，我感覺毋是真好啦。」</span></font></p><font size='4'>

</font><p><font size='4'><span style='font-family:標楷體' lang='EN-US'><span>    </span></span><span style='font-family:標楷體'>對（<span lang='EN-US'>u</span>ì）台灣台中州能高郡番地中原來的<span style='background:none repeat scroll 0% 0% yellow'>番婦人</span>哈彩，用一種責備的口氣對我講，好親像我捌見過羅婆幾若百改，親像我毋是無清楚伊的代誌，只是我連想攏無欲去想仝款。了後連我嘛感覺因為家己定定去袂記代誌，無得確（<span lang='EN-US'>bô tik khak</span>）真正是我袂記得呢。<span style='color:red'>雖然我佇會當藏起一切的心內底找揣，</span>想欲發現任何參<span style='background:none repeat scroll 0% 0% yellow'>番婦人</span>羅婆有關係的字詞，<span style='color:red'>毋閣縫縫補補了後的心</span>，煞連一點仔相關的記持攏無。一問著羅婆到底是啥物時陣出生、啥物時陣死的，哈彩著親像真不滿，<span style='color:red'>目眉結規球講</span>：「啥物人，佇啥物時陣出生、啥物時陣死的，參伊的一生一點仔關係都攏無。」親像咧恥笑我的無知。</span></font></p><font size='4'>

</font><p><font size='4'><span style='font-family:標楷體' lang='EN-US'><span>    </span></span><span style='font-family:標楷體'>「內地來的人，定定互相表明家己是佗一縣佗一郡佗一村的人，阿爸是啥人阿母是啥人，直直講<span lang='EN-US'>in</span>祖公的代誌。但是，佇咧後壁又閣笑人是一个流浪到台灣番地的跤數，毋知真正是對佗來，欲去佗位。煞落來，又閣開始咧算血統。人是家己一个人來到遮的世界上的，這才是上重要的，講起來，就算講老爸減一支目珠老母跛一支跤，嘛無啥物意義。」哈彩一直對我講。</span></font></p><font size='4'>

</font><p><font size='4'><span style='font-family:標楷體' lang='EN-US'><span>    </span></span><span style='font-family:標楷體'>「原來是按呢，你講了對，這參羅婆的爸母無關係，但是甲我講伊差不多佇啥物時陣出生嘛無要緊嘛。」<span style='color:red'>我對哈彩纏纏（<span lang='EN-US'>tînn</span>）問。</span></span></font></p><font size='4'>

</font><p><font size='4'><span style='font-family:標楷體' lang='EN-US'><span>    </span></span><span style='font-family:標楷體'>「番地無用年號嘛無用紀元。干焦聽講羅婆出生佇某一个滿月的暗暝，就佇馬赫坡社的細間仔厝內底。」哈彩真冷淡。</span></font></p><font size='4'>

</font><p><font size='4'><span style='font-family:標楷體' lang='EN-US'><span>    </span></span><span style='font-family:標楷體'>「那按呢佇昭和五年霧社事件發生的時陣，伊是幾歲咧？」<span style='color:red'>我為著我的記持來問。</span></span></font></p><font size='4'>

</font><p><font size='4'><span style='font-family:標楷體' lang='EN-US'><span>    </span></span><span style='font-family:標楷體'>「咱講落去妳就會知矣，遐著急，干若會曉拍觸衰（<span lang='EN-US'>phah-tshik-sue</span>）。大概來講，講故事若是干焦予聽眾感覺趣味，是真無聊的。聽眾嘛應該愛拍拼予講話的人去深入討論的話題，入去享受的情境，煞落來創造你我相做伙的世界。親像妳按呢一直問完全無幫贊的代誌，拍斷我的興致，一點仔嘛無想著我的感覺，予人真生氣。」</span></font></p><font size='4'>

</font><p><font size='4'><span style='font-family:標楷體' lang='EN-US'><span>    </span></span></font><span style='font-family:標楷體'><font size='4'>我連忙提出珍藏的小米酒，請伊啉酒甲巴結。</font></span></p><p><br/></p><p><br/></p><p><br/></p><p><br/></p><p><br/></p><p><br/></p>


<table style='BORDER-BOTTOM:medium none;BORDER-LEFT:medium none;BORDER-COLLAPSE:collapse;MARGIN-LEFT:12.5pt;BORDER-TOP:medium none;BORDER-RIGHT:medium none' cellspacing='0' cellpadding='0' border='1'>
<tbody>
<tr>
<td style='BORDER-BOTTOM:windowtext 1pt solid;BORDER-LEFT:windowtext 1pt solid;PADDING-BOTTOM:0cm;PADDING-LEFT:5.4pt;WIDTH:262.6px;PADDING-RIGHT:5.4pt;HEIGHT:58px;BORDER-TOP:windowtext 1pt solid;BORDER-RIGHT:windowtext 1pt solid;PADDING-TOP:0cm'>
<p style='TEXT-ALIGN:center' align='center'><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>華語</span></font></p></td>
<td style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:279.6px;PADDING-RIGHT:5.4pt;HEIGHT:58px;BORDER-TOP:1pt solid;BORDER-RIGHT:1pt solid;PADDING-TOP:0cm'>
<p style='TEXT-ALIGN:center' align='center'><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>漢羅</span></font></p></td>
<td style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:384.6px;PADDING-RIGHT:5.4pt;HEIGHT:58px;BORDER-TOP:1pt solid;BORDER-RIGHT:1pt solid;PADDING-TOP:0cm'>
<p style='TEXT-ALIGN:center' align='center'><font size='5'><span style='FONT-FAMILY:標楷體'>羅馬字</span></font></p></td></tr>
<tr>
<td valign='top' style='BORDER-BOTTOM:1pt solid;BORDER-LEFT:1pt solid;PADDING-BOTTOM:0cm;PADDING-LEFT:5.4pt;WIDTH:262.6px;PADDING-RIGHT:5.4pt;HEIGHT:148px;BORDER-TOP:medium none;BORDER-RIGHT:1pt solid;PADDING-TOP:0cm'>
<p><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>微風柔和，帳幔輕飄，你搖搖父親臂膀，說，啟航了。</span></font></p></td>
<td valign='top' style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:279.6px;PADDING-RIGHT:5.4pt;HEIGHT:148px;BORDER-TOP:medium none;BORDER-RIGHT:1pt solid;PADDING-TOP:0cm'>
<p><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>風微微仔吹</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>，布篷的</span></font><font size='5'><span style='FONT-FAMILY:標楷體;LETTER-SPACING:0.7pt'><font color='#333333'>簾仔</font><span style='BACKGROUND-COLOR:rgb(255,255,0)'><font color='#ff0000'>輕輕飄揚</font></span><font color='#333333'>，你輕搖阿爸的</font></span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>肩<font size='5'>胛頭</font>，講</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>，好</span><span style='FONT-FAMILY:標楷體;LETTER-SPACING:0.7pt'><font color='#ff0000'>啟航</font></span><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>矣</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>。</span></font></p></td>
<td valign='top' style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:384.6px;PADDING-RIGHT:5.4pt;HEIGHT:148px;BORDER-TOP:medium none;BORDER-RIGHT:1pt solid;PADDING-TOP:0cm'>
<p><font size='5'><span style='FONT-FAMILY:Times New Roman,serif' lang='EN-US'>Hong bî-bî--á tshue, pòo-phâng ê lî-á <span style='BACKGROUND:yellow'>khing-khing phiau-iông</span>, lí <span style='BACKGROUND-COLOR:rgb(255,255,255)'><span style='BACKGROUND-IMAGE:none;BACKGROUND-REPEAT:repeat'>khing iô</span></span> a-pah ê king-kah-thâu, kóng, hó<span style='BACKGROUND-COLOR:rgb(255,255,255)'> <span style='BACKGROUND-IMAGE:none;BACKGROUND-REPEAT:repeat'>khé hâng</span></span> ah.</span></font></p></td></tr>
<tr>
<td valign='top' style='BORDER-BOTTOM:1pt solid;BORDER-LEFT:1pt solid;PADDING-BOTTOM:0cm;PADDING-LEFT:5.4pt;WIDTH:262.6px;PADDING-RIGHT:5.4pt;HEIGHT:191px;BORDER-TOP:medium none;BORDER-RIGHT:1pt solid;PADDING-TOP:0cm'>
<p><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>「那一天黃昏，天空布滿<span style='BACKGROUND-COLOR:rgb(255,255,0)'>玫瑰色手指</span>般的雲朵，船隻沿著金色海洋的寬闊<span style='BACKGROUND-COLOR:rgb(255,255,0)'><font style='BACKGROUND-COLOR:#ffffff'>背脊</font></span>航行。</span></font></p>
<p><font size='5'><span style='FONT-FAMILY:Times New Roman,serif;LETTER-SPACING:0.7pt;COLOR:rgb(51,51,51)' lang='EN-US'> </span></font></p></td>
<td valign='top' style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:279.6px;PADDING-RIGHT:5.4pt;HEIGHT:191px;BORDER-TOP:medium none;BORDER-RIGHT:1pt solid;PADDING-TOP:0cm'>
<p><font size='5'><span style='FONT-FAMILY:Times New Roman,serif;LETTER-SPACING:0.7pt;COLOR:rgb(51,51,51)' lang='EN-US'><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>彼一工的黃昏</span></font></span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>，</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>天頂攏是像<span style='BACKGROUND-COLOR:rgb(255,255,0)'>玫瑰色手指頭仔</span>的雲，船隻順黃金色大海咧航行</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>。</span></font></p></td>
<td valign='top' style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:384.6px;PADDING-RIGHT:5.4pt;HEIGHT:191px;BORDER-TOP:medium none;BORDER-RIGHT:1pt solid;PADDING-TOP:0cm'>
<p><font size='5'><span style='FONT-FAMILY:標楷體'>「</span><span style='FONT-FAMILY:Times New Roman,serif' lang='EN-US'>Hit tsi̍t kang ê hông-hun, thinn tíng lóng sī <span style='BACKGROUND:yellow'><span style='BACKGROUND-COLOR:rgb(255,255,255)'>tshiunn<span style='BACKGROUND-COLOR:rgb(255,255,0)'> </span></span>muî-kuì-sik tshiú-tsíng-thâu-á</span> ê hûn, tsûn-tsiah <span style='BACKGROUND-COLOR:rgb(255,255,255)'><span style='BACKGROUND-IMAGE:none;BACKGROUND-REPEAT:repeat'>sūn</span> <span style='BACKGROUND-IMAGE:none;BACKGROUND-REPEAT:repeat'>n̂g-kim-sik tuā-hái khui-khuah leh hâng-hîng.</span></span></span></font></p></td></tr>
<tr>
<td valign='top' style='BORDER-BOTTOM:1pt solid;BORDER-LEFT:1pt solid;PADDING-BOTTOM:0cm;PADDING-LEFT:5.4pt;WIDTH:262.6px;PADDING-RIGHT:5.4pt;HEIGHT:341px;BORDER-TOP:medium none;BORDER-RIGHT:1pt solid;PADDING-TOP:0cm'>
<p><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>入夜之後，南方天空升起一顆明亮的星星，就這麼一路看護著戰友們返家；從此只能<span style='BACKGROUND:yellow'><font style='BACKGROUND-COLOR:#ffffff'>隔空凝望</font></span>，再也沒有機會回去了，後代子孫在地圖上找不到那座島嶼，也無法指認<span style='BACKGROUND:yellow'><font style='BACKGROUND-COLOR:#ffffff'>椰風</font></span>吹拂過的南方星座。</span></font><span style='FONT-FAMILY:標楷體;FONT-SIZE:12pt'>」</span></p>
<p><span style='FONT-FAMILY:標楷體;FONT-SIZE:12pt'><br/></span></p>
<p><font size='5'><span style='FONT-FAMILY:Times New Roman,serif;LETTER-SPACING:0.7pt;COLOR:rgb(51,51,51)' lang='EN-US'> </span></font></p></td>
<td valign='top' style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:279.6px;PADDING-RIGHT:5.4pt;HEIGHT:341px;BORDER-TOP:medium none;BORDER-RIGHT:1pt solid;PADDING-TOP:0cm'>
<p><font size='5'><span style='FONT-FAMILY:Times New Roman,serif;LETTER-SPACING:0.7pt;COLOR:rgb(51,51,51)' lang='EN-US'><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>入暗了後</span></font></span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>，<font size='5'>一</font>粒光爍爍<font size='5'>的星</font></span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>對南方的天頂升起來，就按呢一路看顧戰士轉去厝</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>；了後干焦會當<span style='BACKGROUND-COLOR:rgb(255,255,0)'><span style='COLOR:rgb(0,0,0)'><font style='BACKGROUND-COLOR:#ffffff'>隔空展望</font></span></span></span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'><font style='BACKGROUND-COLOR:#ffffff'>，永遠<font size='5'>攏</font>無</font>機會</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>通轉去矣，後代囝孫佇咧地圖頂懸揣</span></font><font size='5'><span style='FONT-FAMILY:標楷體;LETTER-SPACING:0.7pt'><font style='COLOR:rgb(51,51,51)' size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>無</span></font><font color='#333333'>彼</font><font size='5'><font color='#ff0000'>座</font><font color='#333333'>島嶼</font></font></span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>，<font size='5'>嘛</font>無法度認出彼予<span style='BACKGROUND-COLOR:rgb(255,255,0)'><font style='BACKGROUND-COLOR:#ffffff'>椰子風</font></span>吹過</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>，佇咧南方的星座</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>。</span></font><span style='FONT-FAMILY:標楷體;FONT-SIZE:12pt'>」</span></p></td>
<td valign='top' style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:384.6px;PADDING-RIGHT:5.4pt;HEIGHT:341px;BORDER-TOP:medium none;BORDER-RIGHT:1pt solid;PADDING-TOP:0cm'>
<p><font size='5'><span style='FONT-FAMILY:Times New Roman,serif' lang='EN-US'>Ji̍p àm liáu-āu, tsi̍t lia̍p kng-sik-sik ê tshinn uì lâm-hong ê thinn pinn sing khí-lâi, tō án-ne tsi̍t lōo khuànn-kòo <span style='BACKGROUND-COLOR:rgb(255,255,255)'><span style='BACKGROUND-IMAGE:none;BACKGROUND-REPEAT:repeat'>tsiàn-sū</span></span> tńg-khì tshù</span><span style='FONT-FAMILY:標楷體'>；</span><span style='FONT-FAMILY:Times New Roman,serif' lang='EN-US'>liáu-āu <span> </span>kan-ta ē-tàng <span style='BACKGROUND-COLOR:rgb(255,255,0)'><span style='BACKGROUND-IMAGE:none;BACKGROUND-REPEAT:repeat'><font style='BACKGROUND-COLOR:#ffffff'>kik khong tián-bōng </font></span></span>, íng-uán lóng bô ki-huē thong tńg-khì ah, āu-tāi kiánn-sun tī leh tē-tôo tíng<font size='5'>-kuân</font> tshuē bô hit tsō tó-sū, mā bô huat-tōo jīn tshut he hōo <span style='BACKGROUND:yellow'><font style='BACKGROUND-COLOR:#ffffff'>iâ-tsí hong</font></span> tshue kuè, tī leh lâm-hong ê sing-tsō.</span><span style='FONT-FAMILY:標楷體'>」</span></font></p></td></tr>
<tr>
<td valign='top' style='BORDER-BOTTOM:1pt solid;BORDER-LEFT:1pt solid;PADDING-BOTTOM:0cm;PADDING-LEFT:5.4pt;WIDTH:262.6px;PADDING-RIGHT:5.4pt;HEIGHT:220px;BORDER-TOP:medium none;BORDER-RIGHT:1pt solid;PADDING-TOP:0cm'>
<p><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>明天抵達基隆港，就要搭乘最早的一班火車回家，在這離別前夕，眾人圍坐船尾甲板，飲酒歌唱，暢快聊天</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>。</span></font></p>
<p><font size='5'><span style='FONT-FAMILY:Times New Roman,serif;LETTER-SPACING:0.7pt;COLOR:rgb(51,51,51)' lang='EN-US'> </span></font></p></td>
<td valign='top' style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:279.6px;PADDING-RIGHT:5.4pt;HEIGHT:220px;BORDER-TOP:medium none;BORDER-RIGHT:1pt solid;PADDING-TOP:0cm'>
<p><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>明仔載到基隆港</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>，就欲<font size='5'>坐上早的一班火車來轉</font></span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>，佇咧欲離開進前</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>，逐个人圍踮船尾的</span></font><span style='BACKGROUND-COLOR:rgb(255,255,255)'><font size='5'><span><span style='BACKGROUND-IMAGE:none;BACKGROUND-REPEAT:repeat;FONT-FAMILY:新細明體,serif' lang='JA'>かんぱん</span></span></font></span><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>，坐鬥陣</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>，</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>做伙啉酒唱歌</span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>，</span><span style='FONT-FAMILY:標楷體;LETTER-SPACING:0.7pt'><font color='#9900ff'>講甲足歡喜</font></span></font><font size='5'><span style='FONT-FAMILY:標楷體;LETTER-SPACING:0.7pt;COLOR:rgb(51,51,51)'>。</span></font></p></td>
<td valign='top' style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:384.6px;PADDING-RIGHT:5.4pt;HEIGHT:220px;BORDER-TOP:medium none;BORDER-RIGHT:1pt solid;PADDING-TOP:0cm'><font size='5'><span style='FONT-FAMILY:Times New Roman,serif' lang='EN-US'>Bîn-á-tsài kàu Ke-lâng-káng, tō beh tsē siōng tsá ê tsi̍t pan hué-tshia lâi tńg, tī leh beh lī-khui tsìn-tsîng, ta̍k-ê lâng uî tiàm tsûn bué ê<span style='BACKGROUND-COLOR:rgb(255,255,255)'> <span style='BACKGROUND-IMAGE:none;BACKGROUND-REPEAT:repeat'>kah-pán</span></span></span><span style='BACKGROUND-COLOR:rgb(255,255,255)'><span style='BACKGROUND-IMAGE:none;BACKGROUND-REPEAT:repeat;FONT-FAMILY:標楷體'>（</span><span style='FONT-FAMILY:新細明體,serif' lang='JA'>かんぱん</span><span style='BACKGROUND-IMAGE:none;BACKGROUND-REPEAT:repeat;FONT-FAMILY:標楷體'>）</span></span><span style='FONT-FAMILY:Times New Roman,serif' lang='EN-US'>, tsē tàu-tīn, tsò-hué lim tsiú tshiùnn kua, káng kah tsiok huann-hí.</span></font></td></tr></tbody></table></div>
<div style='MARGIN:0cm 0cm 0pt'><font style='BACKGROUND-COLOR:#ffff00' size='5' color='#ffff00'><span style='FONT-FAMILY:新細明體,serif'><span style='FONT-FAMILY:新細明體,serif;COLOR:black'><br/></span></span></font></div>
<div style='MARGIN:0cm 0cm 0pt'>
<p><span style='FONT-FAMILY:標楷體;BACKGROUND:yellow;COLOR:black;FONT-SIZE:18pt'>捲螺仔旋</span></p></div>
<table style='BORDER-BOTTOM:medium none;BORDER-LEFT:medium none;BORDER-COLLAPSE:collapse;MARGIN-LEFT:33.75pt;BORDER-TOP:medium none;BORDER-RIGHT:medium none' cellspacing='0' cellpadding='0' border='1'>
<tbody>
<tr>
<td style='BORDER-BOTTOM:windowtext 1pt solid;BORDER-LEFT:windowtext 1pt solid;PADDING-BOTTOM:0cm;PADDING-LEFT:5.4pt;WIDTH:216.6px;PADDING-RIGHT:5.4pt;HEIGHT:58px;BORDER-TOP:windowtext 1pt solid;BORDER-RIGHT:windowtext 1pt solid;PADDING-TOP:0cm'>
<p style='TEXT-ALIGN:center' align='center'><font size='5'><span style='FONT-FAMILY:標楷體'>華語</span></font></p></td>
<td style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:217.6px;PADDING-RIGHT:5.4pt;HEIGHT:58px;BORDER-TOP:1pt solid;BORDER-RIGHT:1pt solid;PADDING-TOP:0cm'>
<p style='TEXT-ALIGN:center' align='center'><font size='5'><span style='FONT-FAMILY:標楷體'>漢羅</span></font></p></td>
<td style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:329.6px;PADDING-RIGHT:5.4pt;HEIGHT:58px;BORDER-TOP:1pt solid;BORDER-RIGHT:1pt solid;PADDING-TOP:0cm'>
<p style='TEXT-ALIGN:center' align='center'><font size='5'><span style='FONT-FAMILY:標楷體'>羅馬字</span></font></p></td></tr>
<tr style='HEIGHT:87.7pt'>
<td valign='top' style='BORDER-BOTTOM:1pt solid;BORDER-LEFT:1pt solid;PADDING-BOTTOM:0cm;PADDING-LEFT:5.4pt;WIDTH:216.6px;PADDING-RIGHT:5.4pt;HEIGHT:191px;BORDER-TOP:medium none;BORDER-RIGHT:windowtext 1pt solid;PADDING-TOP:0cm'>
<p style='TEXT-ALIGN:justify'><font size='5'><span style='FONT-FAMILY:標楷體;COLOR:black'>在台灣的歷史文化跟政策的影響之下，台語是一個在語言漩渦中的弱勢者。</span></font></p></td>
<td valign='top' style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:217.6px;PADDING-RIGHT:5.4pt;HEIGHT:191px;BORDER-TOP:medium none;BORDER-RIGHT:1pt solid;PADDING-TOP:0cm'>
<p style='TEXT-ALIGN:justify'><font size='5'><span style='FONT-FAMILY:標楷體;COLOR:black'>佇咧台灣的歷史文化佮政策的影響之下，台語是一个佇語言捲螺仔旋當中的弱者。</span></font></p>
<p style='TEXT-ALIGN:justify'><font size='5'><span style='FONT-FAMILY:Times New Roman,serif' lang='EN-US'> </span></font></p></td>
<td valign='top' style='BORDER-BOTTOM:1pt solid;BORDER-LEFT:medium none;PADDING-BOTTOM:0cm;PADDING-LEFT:5.4pt;WIDTH:329.6px;PADDING-RIGHT:5.4pt;HEIGHT:191px;BORDER-TOP:medium none;BORDER-RIGHT:1pt solid;PADDING-TOP:0cm'>
<p><font size='5'><span style='FONT-FAMILY:Times New Roman,serif;COLOR:black' lang='EN-US'>Tī leh Tâi-uân ê li̍k-sú bûn-huà kah tsìng-tshik ê íng-hióng tsi hā, Tâi-gí sī tsi̍t ê tī gí-giân kńg-lê-á-tsn̄g</span><span style='FONT-FAMILY:標楷體;COLOR:black'>　</span><span style='FONT-FAMILY:Times New Roman,serif;COLOR:black' lang='EN-US'>tang-tiong ê jio̍k-tsiá.</span></font></p></td></tr></tbody></table></div></td></tr></tbody></table></div></div><br /><small>Updated on <abbr class="updated" title="2013-04-23T05:12:45.821Z">&#22235;&#26376; 23, 2013</abbr> by <span class="author"><span class="vcard"><a class="fn" href="mailto:emily925417@gmail.com">&#34367;&#20523;</a></span></span> (<a href="../history.html">Version <span class="sites:revision">17</span></a>)</small><br /></div></div></body></html>