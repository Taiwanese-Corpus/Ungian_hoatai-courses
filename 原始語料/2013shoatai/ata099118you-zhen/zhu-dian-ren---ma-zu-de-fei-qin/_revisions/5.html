<html><head><title>&#26417;&#40670;&#20154; - &#23229;&#31062;&#30340;&#24290;&#35242; (Version 5)</title></head><body><div class="hentry webpage" id="https://sites.google.com/feeds/content/site/2013shoatai/8947360990258946560"><h3><span class="entry-title">&#26417;&#40670;&#20154; - &#23229;&#31062;&#30340;&#24290;&#35242;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-indent:24.0pt'><font size='2'><span style='font-family:新細明體,serif'>伊</span><span style='font-family:新細明體,serif'>的</span><span style='font-family:新細明體,serif'>花轎已經扛到一片草埔</span><span style='font-family:Lucida Sans Unicode,sans-serif' lang='EN-US'>ah</span><span style='font-family:新細明體,serif'>。</span></font></p>

<p style='text-indent:24.0pt'><font size='2'><span style='font-family:新細明體,serif'>草仔佈滿一面草埔，蒲公英佇草埔ê頂懸四界印著金黃色</span><span style='font-family:新細明體,serif'>的</span><span style='font-family:新細明體,serif'>花，矮肥</span><span style='font-family:新細明體,serif'>的</span><span style='font-family:新細明體,serif'>蜂嗡嗡咧吵，雲雀</span><span style='font-family:新細明體,serif'>的</span><span style='font-family:新細明體,serif'>叫聲振動寂寞</span><span style='font-family:新細明體,serif'>的</span><span style='font-family:新細明體,serif'>草埔，</span><span style='font-family:Lucida Sans Unicode,sans-serif' lang='EN-US'>uì</span><span style='font-family:新細明體,serif'>塗跤飛去天頂。</span></font></p>

<p style='text-indent:24.0pt'><font size='2'><span style='font-family:新細明體,serif'>「到遐不知影欲安怎應付啊</span><span lang='EN-US'>…</span><span style='font-family:新細明體,serif'>」伊佇心裡嘛</span><span style='font-family:Lucida Sans Unicode,sans-serif' lang='EN-US'>kah</span><span style='font-family:新細明體,serif'>伊在室女彼款</span><span style='font-family:新細明體,serif'>的</span><span style='font-family:新細明體,serif'>想法想著彼爿</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>情形。「毋對，有啥物歹勢的？嫁娶，是人生定著的。」伊按呢安慰家己。</span></font></p>

<p style='text-indent:24.0pt'><font size='2'><span style='font-family:新細明體,serif'>「咩咩咩</span><span lang='EN-US'>…</span><span style='font-family:新細明體,serif'>」</span></font></p>

<p style='text-indent:24.0pt'><font size='2'><span style='font-family:新細明體,serif'>遠遠</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>所在雄雄有羊仔哭的聲，毋過不知影是按怎伊聽見羊仔的哭聲，想法就集中</span><span style='font-family:Lucida Sans Unicode,sans-serif' lang='EN-US'>uì</span><span style='font-family:新細明體,serif'>遐去</span><span style='font-family:Lucida Sans Unicode,sans-serif' lang='EN-US'>ah</span><span style='font-family:新細明體,serif'>。</span></font></p>

<p style='text-indent:24.0pt'><font size='2'><span style='font-family:新細明體,serif'>「是，原來是羊仔咧哭</span><span lang='EN-US'>…</span><span style='font-family:新細明體,serif'>」</span></font></p>

<p style='text-indent:24.0pt'><font size='2'><span style='font-family:新細明體,serif'>「咩咩咩</span><span lang='EN-US'>…</span><span style='font-family:新細明體,serif'>」</span></font></p>

<p style='text-indent:24.0pt'><span style='font-family:新細明體,serif'><font size='2'>羊仔的哭聲越來越近，伊對轎的空縫看出去，佇草埔的盡尾有幾叢相思樹，一陣羊仔散佇遐，毋過不知影是那一隻咧哭。</font></span></p>

<p style='text-indent:24.0pt'><font size='2'><span style='font-family:新細明體,serif'>花轎行越近，羊仔的哭聲就哭越緊。伊詳細聽，發現哭聲比平常的時陣</span><span style='font-family:Lucida Sans Unicode,sans-serif' lang='EN-US'>kah</span><span style='font-family:新細明體,serif'>悽慘。</span></font></p>

<p style='text-indent:24.0pt'><span style='font-family:新細明體,serif'><font size='2'>「你看，是羊仔咧生羊仔子。」</font></span></p>

<p style='text-indent:24.0pt'><span style='font-family:新細明體,serif'><font size='2'>伊心裡當咧懷疑的時，就聽見頭前的轎夫咧喊。</font></span></p>

<p style='text-indent:24.0pt'><font size='2'><span style='font-family:新細明體,serif'>伊嘛想欲看羊仔生子，到底</span><span style='font-family:Lucida Sans Unicode,sans-serif' lang='EN-US'>kah</span><span style='font-family:新細明體,serif'>人有啥物無仝，伊的目稠攏無</span><span style='font-family:Lucida Sans Unicode,sans-serif' lang='EN-US'>nih</span><span style='font-family:新細明體,serif'>，一直對轎的空縫看出去。</span></font></p>

<p style='text-indent:24.0pt'><font size='2'><span style='font-family:新細明體,serif'>「咩咩咩</span><span lang='EN-US'>…</span><span style='font-family:新細明體,serif'>」</span></font></p>

<p style='text-indent:24.0pt'><font size='2'><span style='font-family:新細明體,serif'>一隻羊母頭</span><span style='font-family:Lucida Sans Unicode,sans-serif' lang='EN-US'>lê-lê</span><span style='font-family:新細明體,serif'>佇相思樹跤沓沓仔行，若是陣痛，羊母就哭，尾手忍不</span><span style='font-family:Lucida Sans Unicode,sans-serif' lang='EN-US'>tiâu</span><span style='font-family:新細明體,serif'>，羊母</span><span style='font-family:Lucida Sans Unicode,sans-serif' lang='EN-US'>kah</span><span style='font-family:新細明體,serif'>頭烏白</span><span style='font-family:Lucida Sans Unicode,sans-serif' lang='EN-US'>hián</span><span style='font-family:新細明體,serif'>。</span></font></p>

<p style='text-indent:24.0pt'><font size='2'><span style='font-family:新細明體,serif'>「這是外痛苦的一件代誌啊！」伊足掛心羊母。「我掠準生囡仔是誠簡單的代誌，想不到是</span><span lang='EN-US'>…</span><span style='font-family:新細明體,serif'>」伊感覺凊汗一直流。</span></font></p>

<p style='text-indent:24.0pt'><font size='2'><span style='font-family:新細明體,serif'>「咩咩咩</span><span lang='EN-US'>…</span><span style='font-family:新細明體,serif'>」</span></font></p>

<p style='text-indent:24.0pt'><font size='2'><span style='font-family:新細明體,serif'>羊母總算忍不</span><span style='font-family:Lucida Sans Unicode,sans-serif' lang='EN-US'>tiâu</span><span style='font-family:新細明體,serif'>陣痛，把後跤跔落，敢若欲抵抗陣痛</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>款，毋過過一時仔閣把後跤爬起來。</span></font></p><p><font size='2'><span style='font-family:新細明體,serif'>「咩咪咩</span><span lang='EN-US'>…</span><span style='font-family:新細明體,serif'>」</span></font></p>

<p><span style='font-family:新細明體,serif'><font size='2'>閣是一陣的哭聲，干焦看著羊仔的後跤之間，一粒有血跡的羊仔囡頭垂落來。</font></span></p>

<p><font size='2'><span style='font-family:新細明體,serif'>「咩咩咩</span><span lang='EN-US'>…</span><span style='font-family:新細明體,serif'>」</span></font></p>

<p><span style='font-family:新細明體,serif'><font size='2'>羊仔的哭聲越來越可憐，雄雄閣共後跤跍落去，頭烏白搟。</font></span></p>

<p><font size='2'><span style='font-family:新細明體,serif'>「咩咩咩</span><span lang='EN-US'>…</span><span style='font-family:新細明體,serif'>」羊仔囡生落來矣。</span></font></p>

<p><span style='font-family:新細明體,serif'><font size='2'>「啊！出世矣！出世矣！」</font></span></p>

<p><font size='2'><span style='font-family:新細明體,serif'>「咩咩咩</span><span lang='EN-US'>…</span><span style='font-family:新細明體,serif'>」</span></font></p>

<p><span style='font-family:新細明體,serif'><font size='2'>羊母一面哭，一面舐羊仔囡身軀頂的血跡。</font></span></p><p><font size='2'><span style='font-family:新細明體,serif'>「唉！」伊吐一口氣。「生囡仔就是這呢為難嗎？」伊小可咧驚惶。「生囡仔這件代誌閣是一生中一定愛面對的！我若嫁予伊，以後嘛是愛生囡仔！唉，生囡仔這呢危險！我無想欲嫁伊矣」</span></font></p>

<p><font size='2'><span style='font-family:新細明體,serif'>伊隨叫轎夫共轎扛轉去。</span></font></p>

<p><font size='2'><span style='font-family:新細明體,serif'>另外一爿，啥物物件攏攢好的伊，抱著期待的心情，就是欲迎接花轎，想袂到竟然到吉時猶未看著花轎，伊派人去探聽，無偌久接著消息，伊氣到面反嘿。</span></font></p>

<p><font size='2'><span style='font-family:新細明體,serif'>「哪會使按呢！」伊大聲喊，共新郎衫擲佇塗跤：「我開這筆錢，而且時辰嘛到，伊才欲解除婚約</span><span lang='EN-US'>…</span><span style='font-family:新細明體,serif'>好！我甲伊誓不兩立！」</span></font></p>

<span style='font-family:新細明體,serif'><font size='2'>伊隨想到欲去興師問罪，命令張羅兩將軍做先鋒，對對方遐去。另外一爿馬上收到消息，命令千里眼順風耳將軍迎戰。伊看見伊徛佇兵營內底指揮，就馬上到營頭前：</font></span></div></td></tr></tbody></table></div></div><br /><small>Updated on <abbr class="updated" title="2013-05-05T15:04:58.784Z">&#20116;&#26376; 5, 2013</abbr> by <span class="author"><span class="vcard"><a class="fn" href="mailto:dennis81821@gmail.com">&#32993;&#31056;&#31118;</a></span></span> (<a href="../history.html">Version <span class="sites:revision">5</span></a>)</small><br /></div></div></body></html>