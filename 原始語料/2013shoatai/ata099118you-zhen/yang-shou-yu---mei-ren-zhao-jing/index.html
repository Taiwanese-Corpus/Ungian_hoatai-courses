<html><head><title>&#26954;&#23432;&#24858; - &#32654;&#20154;&#29031;&#37857;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../../111/index.html">111</a></small></td></tr><tr><td><small><a href="../../aar098131jia-hong/index.html">AAR098131&#22025;&#40251;</a></small></td></tr><tr><td><small><a href="../../acc099120lin-ya/index.html">ACC099120&#29747;&#38597;</a></small></td></tr><tr><td><small><a href="../../ama098130wan-ji/index.html">AMA098130&#19975;&#24049;</a></small></td></tr><tr><td><small><a href="../../ata099102jun-yu/index.html">ATA099102&#22343;&#32701;</a></small></td></tr><tr><td><small><a href="../../ata099103jia-you/index.html">ATA099103&#20339;&#20305;</a></small></td></tr><tr><td><small><a href="../../ata099105jia-ying/index.html">ATA099105&#20339;&#30408;</a></small></td></tr><tr><td><small><a href="../../ata099106hui-ling/index.html">ATA099106&#34137;&#33491;</a></small></td></tr><tr><td><small><a href="../../ata099107yan-zi/index.html">ATA099107&#24421;&#23388;</a></small></td></tr><tr><td><small><a href="../../ata099108ming-hao/index.html">ATA099108&#21517;&#28009;</a></small></td></tr><tr><td><small><a href="../../ata099109fang-ting/index.html">ATA099109&#33459;&#23159;</a></small></td></tr><tr><td><small><a href="../../ata099112jun-ting/index.html">ATA099112&#37406;&#23159;</a></small></td></tr><tr><td><small><a href="../../ata099113cheng-zhan/index.html">ATA099113&#25215;&#23637;</a></small></td></tr><tr><td><small><a href="../../ata099118you-zhen/index.html">ATA099118&#31056;&#31118;</a></small></td></tr><tr><td><small><a href="../../ata099119si-han/index.html">ATA099119&#24605;&#28085;</a></small></td></tr><tr><td><small><a href="../../ata099120yu-jie/index.html">ATA099120&#22948;&#28500;</a></small></td></tr><tr><td><small><a href="../../ata099121yi-ting/index.html">ATA099121&#24609;&#23159;</a></small></td></tr><tr><td><small><a href="../../ata099122yi-ying/index.html">ATA099122&#24609;&#31310;</a></small></td></tr><tr><td><small><a href="../../ata099128jia-hua/index.html">ATA099128&#20339;&#27194;</a></small></td></tr><tr><td><small><a href="../../ata099129wan-lun/index.html">ATA099129&#23113;&#32184;</a></small></td></tr><tr><td><small><a href="../../ata099130yi-xuan/index.html">ATA099130&#26131;&#36562;</a></small></td></tr><tr><td><small><a href="../../ata099134jia-qi/index.html">ATA099134&#22025;&#29738;</a></small></td></tr><tr><td><small><a href="../../ata099141yi-xuan/index.html">ATA099141&#22869;&#33841;</a></small></td></tr><tr><td><small><a href="../../ata099144wei-zhen/index.html">ATA099144&#29771;&#35998;</a></small></td></tr><tr><td><small><a href="../../ata099145xin-hui/index.html">ATA099145&#27427;&#24935;</a></small></td></tr><tr><td><small><a href="../../ata099146ya-wen/index.html">ATA099146&#20126;&#38639;</a></small></td></tr><tr><td><small><a href="../../ata099147mao-yi/index.html">ATA099147&#25035;&#20736;</a></small></td></tr><tr><td><small><a href="../../ata099182shu-yu/index.html">ATA099182&#26360;&#22948;</a></small></td></tr><tr><td><small><a href="../../ata099184han-ting/index.html">ATA099184&#28698;&#38662;</a></small></td></tr><tr><td><small><a href="../../ata099185kai-qin/index.html">ATA099185&#24887;&#33465;</a></small></td></tr><tr><td><small><a href="../../shi-zi-lu-wang-shi-lang/index.html">&#21313;&#23383;&#36335;-&#29579;&#35433;&#29701;</a></small></td></tr><tr><td><small><a href="../../kai-xue-de-tou-yi-yi-tian/index.html">&#38283;&#23416;&#30340;&#38957;&#19968;&#22825;</a></small></td></tr><tr><td><small><a href="../../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2013shoatai/8568342274026092307"><div><a href="../index.html">ATA099118&#31056;&#31118;</a> &gt; </div><h3><span class="entry-title">&#26954;&#23432;&#24858; - &#32654;&#20154;&#29031;&#37857;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-indent:24.0pt'><font size='2'><span style='font-family:新細明體,serif'>火燒鄭秀才的大厝這个故事，是發生佇五十偌年前一擺南瑤宮聖三媽到北港<span style='background-color:rgb(255,0,255)'>刈</span>香的彼工。表面上，雖然講是神明佮人之間爭奪土地的戰爭，毋過實際上是因為鄭秀才平時勾結官府，欺壓百姓引起的反抗，只不過是<u><span style='background-color:rgb(255,255,255)'>藉著</span>神力</u>的庇佑爆發出來<span style='background-color:rgb(255,0,255)'>而已</span>。</span></font></p>

<p style='text-indent:24.0pt'><font size='2'><span style='font-family:新細明體,serif'>根據父老講：鄭秀才是一个奸巧的鄉里老大。霸<span style='background-color:rgb(255,0,255)'>佔</span>土地，<u>藉著</u>家己的勢力佇鄉里拗蠻，遮个無需要加講，含生死命案，嘛是因為伊。所以伊的一生，有「一工包三命」的恐怖事蹟，可見伊的勢力有偌大。</span></font></p>

<p style='text-indent:24.0pt'><span style='font-family:新細明體,serif'><font size='2'>南瑤宮媽祖是本地人的信仰中心，是逐家攏承認的，佇宗教觀念非常強烈的彼時，認為南瑤宮媽祖會這呢靈聖，是因為「美人照鏡」的好地理，所以聽著鄭秀才彼个破壞地理的建設計畫，無論啥物人攏誠生氣閣憤慨。</font></span></p><p style='text-indent:24.0pt'><span style='font-family:新細明體,serif'><font size='2'>「若是共這地理舞歹去，按呢猶會直？這媽祖宮，這地方人民─哼！一定愛阻止伊。」</font></span></p><p style='text-indent:24.0pt'><span style='font-family:新細明體,serif'><font size='2'>尤其是遐董事、總理閣較緊張，in秘密開幾擺會。</font></span></p><p style='text-indent:24.0pt'><font size='2'><span style='font-family:新細明體,serif'>「你敢有法度阻止伊？</span><span style='font-family:新細明體,serif;text-indent:24pt;line-height:1.6'>」</span></font></p><p style='text-indent:24.0pt'><span style='font-family:新細明體,serif;text-indent:24pt;line-height:1.6'><font size='2'>「無能力，咱敢會當佮縣老爺控訴？」</font></span></p><p style='text-indent:24.0pt'><span style='font-family:新細明體,serif;text-indent:24pt;line-height:1.6'><font size='2'>「你想看覓，縣老爺哪有可能共咱鬥相共？你是咧講bang5-ga1，免講縣老爺，彼官廳攏是伊的人，控訴，伊可能共你的話當做屁。」</font></span></p><p style='text-indent:24.0pt'><font size='2'><font face='新細明體, serif'><span style='line-height:20px'>「若按呢，敢講咱愛目睭金金看彼个</span></font><span style='font-family:新細明體,serif;line-height:20px'>奸巧的鄉里老大共地理舞歹？</span><span style='line-height:20px;font-family:新細明體,serif;text-indent:24pt'>」</span></font></p><p style='text-indent:24.0pt'><span style='line-height:20px;font-family:新細明體,serif;text-indent:24pt'><font size='2'>這件代誌予逐家心狂火著。</font></span></p><p style='text-indent:24.0pt'><font size='2'><span style='line-height:20px;font-family:新細明體,serif;text-indent:24pt'>「嘛無一定，我想：伊姓鄭的也是本宮的大管理，無看人的面子，嘛愛看神的面子，咱派gau5人去苦</span><span style='text-indent:24pt;line-height:20px;font-family:新細明體,serif'>勸</span><span style='text-indent:24pt;font-family:新細明體,serif;line-height:20px'>伊，無的確伊會<span style='background-color:rgb(255,0,255)'>打消</span>這个侮辱神明的計畫。」</span></font></p><p style='text-indent:24.0pt'><span style='line-height:20px;font-family:新細明體,serif;text-indent:24pt'><font size='2'>佇種種協議了後，逐家竟然傾向予伊自重。」</font></span></p><p style='text-indent:24.0pt'><span style='line-height:20px;font-family:新細明體,serif;text-indent:24pt'><font size='2'>「是是，用硬的不如用軟的，橫直這个人是無法度<span style='background-color:rgb(255,0,255)'>與</span>你用強逼的，伊的勢力是遐<span style='background-color:rgb(255,0,255)'>邇</span>大...」</font></span></p><p style='text-indent:24.0pt'><font size='2'><span style='line-height:20px;font-family:新細明體,serif;text-indent:24pt'>「彼真正毋是好惹的，</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>磕袂著就咬你一</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,0,255)'>嘴</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>，五十大板，坐監一兩個月，嚇！伊根本比縣老爺閣較歹惹。</span><span style='font-family:新細明體,serif;line-height:20px;text-indent:24pt'>」</span></font></p><p style='text-indent:24.0pt'><span style='font-family:新細明體,serif;line-height:20px;text-indent:24pt'><font size='2'>「猶是好意<span style='background-color:rgb(255,0,255)'>佮</span>苦勸吧。」</font></span></p><p style='text-indent:24.0pt'><span style='font-family:新細明體,serif;line-height:20px;text-indent:24pt'><font size='2'>「好啊，就按呢先試看覓。」</font></span></p><p style='text-indent:24.0pt'><span style='font-family:新細明體,serif;line-height:20px;text-indent:24pt'><font size='2'>好意的苦勸，鄭秀才<span style='background-color:rgb(255,0,255)'>卻</span>當做馬耳東風，強硬的抗議，嘛無伊的法度，<span style='background-color:rgb(255,0,255)'>使</span>遐董事、總理攏誠緊張，毋知袂按怎才好。</font></span></p><p style='text-indent:24.0pt'><span style='font-family:新細明體,serif;line-height:20px;text-indent:24pt'><font size='2'>一面安基，起牆，kham3瓦...鄭秀才的建築工程當咧進行。</font></span></p><p style='text-indent:24.0pt'><font size='2'><span style='font-family:新細明體,serif'>鄭秀才的大厝，是建築佇南瑤宮</span><span lang='EN-US'>tshua̍h</span><span style='font-family:新細明體,serif'>對面的空地，是一座古式建築，彼間厝一爿的廂房，閘著南瑤宮三川的一半，外面用兩種土圍<span style='background-color:rgb(255,0,255)'>著</span>，敢若城廓仝款，伊的大厝就親像一座誠媠的殿堂。</span></font></p>

<p style='text-indent:24.0pt'><font size='2'><span style='font-family:新細明體,serif'>一个熱天地暗眠。鄭秀才坐佇金光閃閃，囥誠濟古董的大廳椅仔頂，舒適咧食薰，一个古錐的查某</span><span lang='EN-US'>k</span><span style='font-family:新細明體,serif'>á</span><span lang='EN-US'>n</span><span style='font-family:新細明體,serif'>替伊</span><span lang='EN-US'>ia̍t</span><span style='font-family:新細明體,serif'>風。</span></font></p>

<p style='text-indent:24.0pt'><font size='2'><span style='font-family:新細明體,serif'>「秀才伯，廟裡咧跳，跳童！」雄雄一个細漢仔趕狂走來報告。</span></font></p>

<span style='font-family:新細明體,serif'><font size='2'>「唉，跳童佮我哪有關係？雄雄狂狂欲<span style='background-color:rgb(255,0,255)'>做</span>啥！？」鄭秀才的面色歹看，一爿摸<span style='background-color:rgb(255,0,255)'>嘴</span>鬚一爿講。閣食薰噴煙灰。</font></span><p style='text-indent:24.0pt'><font size='2'><span style='font-family:新細明體,serif'>「毋<span style='background-color:rgb(255,0,255)'>對</span>，媽祖當咧受氣！講，講秀才伯，若是，若是毋共大厝拆掉，拆掉，總有一工欲燒，燒掉你的...」彼个</span><span style='font-family:新細明體,serif;line-height:23.61111068725586px'>細漢仔面色誠緊張。</span></font></p><p style='text-indent:24.0pt'><span style='font-family:新細明體,serif;line-height:23.61111068725586px'><font size='2'>「放屁！」鄭秀才雄雄變臉，兩蕊目睭射出惡毒的光：「遐的天兵，哼！若無予in知影我的厲害，真正想欲造反。喂！金海，我問你，童乩是啥人？」</font></span></p><p style='text-indent:24.0pt'><span style='font-family:新細明體,serif;line-height:23.61111068725586px'><font size='2'>「老龍哥。」</font></span></p><p style='text-indent:24.0pt'><span style='font-family:新細明體,serif;line-height:23.61111068725586px'><font size='2'>「老龍？哼，這个毋知死活的人！」鄭秀才共煙丟掉，跳起來：「去！去！你去叫總甲共遮天兵掠起來，等明仔載交予衙門發落。」</font></span></p><p style='text-indent:24.0pt'><font size='2'><span style='font-family:新細明體,serif;line-height:23.61111068725586px'>「唔唔。」</span><span style='font-family:新細明體,serif;line-height:20px'>細漢仔鞠躬了後，就退出去。</span></font></p><p style='text-indent:24.0pt'><font size='2'><span style='font-family:新細明體,serif;line-height:20px'>「遐毋知死活的人，一定愛予in教示。哼！太歲爺頭頂竟然敢動土！</span><span style='font-family:新細明體,serif;line-height:20px;text-indent:24pt'>」鄭秀才誠受氣喃喃自語。</span></font></p><p style='text-indent:24.0pt'><font size='2'><span style='font-family:新細明體,serif;line-height:20px;text-indent:24pt'>伊大欉的身材閣對椅子the落，面攏是汗，猶是</span><span style='line-height:20px;font-family:新細明體,serif'>查某</span><span style='line-height:20px' lang='EN-US'>k</span><span style='line-height:20px;font-family:新細明體,serif'>á</span><span style='line-height:20px' lang='EN-US'>n乖巧，緊去拿面巾予伊拭面。</span></font></p><p style='text-indent:24.0pt'><font size='2'><span style='line-height:20px' lang='EN-US'>「老爺，三太太請你燒煙。」這个時陣，另外一个</span><span style='line-height:20px;font-family:新細明體,serif'>查某</span><span style='line-height:20px' lang='EN-US'>k</span><span style='line-height:20px;font-family:新細明體,serif'>á</span><span style='line-height:20px' lang='EN-US'>n講：「講風燈已經點起來矣。」</span></font></p><p style='text-indent:24.0pt'><font size='2'><span style='line-height:20px' lang='EN-US'>「好。──」將面巾還予徛佇身邊的</span><span style='line-height:20px;font-family:新細明體,serif'>查某</span><span style='line-height:20px' lang='EN-US'>k</span><span style='line-height:20px;font-family:新細明體,serif'>á</span><span style='line-height:20px' lang='EN-US'>n，</span><span style='line-height:20px'>徛起來，行對</span><font style='background-color:rgb(255,255,255)' color='#444444'>倒爿一間廂房。</font></font></p><p style='text-indent:24.0pt'><font size='2'>自從這擺鄭老龍的尻川予縣老爺拍二十板了後，關於鄭秀才的大厝，無人敢閣提起。</font></p><p style='text-indent:24.0pt'><font size='2'>日頭親像輪<span style='background-color:rgb(255,0,255)'>子</span>咧踅，雄雄閣過一年矣。</font></p><p style='text-indent:24.0pt'><font size='2'>「聖三媽欲去進香矣。」</font></p><p style='text-indent:24.0pt'><font size='2'>這道神的諭旨，經由神的代言者講出來，全程的人民攏誠歡喜。</font></p><p style='text-indent:24.0pt'><font size='2'>「進香啊！」</font></p><p style='text-indent:24.0pt'><font size='2'>「聖三媽欲去進香啊！<span style='text-indent:24pt;line-height:1.6'>」</span></font></p><p style='text-indent:24.0pt'><font size='2'><span style='text-indent:24pt;line-height:1.6'>因為遮是一个盛典，是縣內底上大的代誌。每一擺舉行，攏愛動員<span style='background-color:rgb(255,0,255)'>十廿</span>萬人的信徒，佮幾十萬<span style='background-color:rgb(255,0,255)'>摳</span>。所以對董事，管<span style='background-color:rgb(255,0,255)'>哩</span>，總理；到十八庄的結仔頭佮輿前，香客......攏為著進香咧無閒，開會，</span>傱錢，貼香條，修儀丈，攢小旗子......</font></p><p style='text-indent:24.0pt'><font size='2'>街市嘛誠鬧熱，生理人攏準備欲賺大錢。</font></p><p style='text-indent:24.0pt'><font size='2'>其中上歡喜的就是香鋪店的頭家。為著這擺的進香，in特別做長香；閣臨時倩真濟師傅，in無眠無日咧無閒趕工。</font></p><p style='text-indent:24.0pt'><font size='2'>「進香啊！進香啊！」</font></p><p style='text-indent:24.0pt'><font size='2'>「到北港去進香啊！」</font></p><p style='text-indent:24.0pt'><font size='2'>人潮敢若海湧─<span style='line-height:1.6'>─</span><span style='text-indent:24pt;line-height:1.6'>香霧的街市</span><span style='line-height:1.6'>─</span><span style='line-height:1.6;text-indent:24pt'>─敢若烏龜的神輿</span><span style='line-height:1.6'>─</span><span style='line-height:1.6;text-indent:24pt'>─飄動的旗影</span><span style='line-height:1.6'>─</span><span style='line-height:1.6;text-indent:24pt'>─隆隆的鑼鼓聲......佇一个好天的春天當咧進行。</span></font></p><p style='text-indent:24.0pt'><font size='2'>「眾弟子，準備啊！佇回鑾彼工，決定共鄭梅臣的厝燒掉，一人一捆壽金，聽到沒？五公里以外留咧，五公里以內的轉去。燒掉，一根草嘛袂當留落來！<span style='line-height:1.6;text-indent:24pt'>」</span></font></p><p style='text-indent:24.0pt'><span style='line-height:1.6;text-indent:24pt'><font size='2'>是三月廿一日，媽祖回鑾，駐屯佇荊桐巷的彼工；神明的代言人雄雄<span style='background-color:rgb(255,0,255)'>拿</span>一道啟示，投予遐幾十萬輿前佮香客的心。</font></span></p><p style='text-indent:24.0pt'><span style='line-height:1.6;text-indent:24pt'><font size='2'>這个啟示，就親像引火線仝款，共民眾心肝內的憤怒做伙爆發出來。</font></span></p><p style='text-indent:24.0pt'><span style='line-height:1.6;text-indent:24pt'><font size='2'>幾萬人的血咧滾，幾萬人的新咧跳動──</font></span></p><p style='text-indent:24.0pt'><font size='2'><span style='line-height:1.6;text-indent:24pt'>「燒啊，燒掉彼个交結官府，欺壓百姓</span><span style='font-family:新細明體,serif;line-height:20px'>奸巧的鄉里老大啊！</span><span style='line-height:1.6;text-indent:24pt'>」一聲悲壯的喝hut。</span></font></p><p style='text-indent:24.0pt'><span style='line-height:1.6;text-indent:24pt'><font size='2'>「燒掉彼个占人田產的老賊啊！」</font></span></p><p style='text-indent:24.0pt'><font size='2'><span style='line-height:1.6;text-indent:24pt'>「燒掉彼个</span><span style='font-family:新細明體,serif;line-height:20px'>拗蠻</span><span style='text-indent:24pt;font-family:新細明體,serif;line-height:20px'>，陷害良民的鄭走狗巢穴啊！</span><span style='text-indent:24pt;line-height:1.6'>」</span></font></p><p style='text-indent:24.0pt'><font size='2'>「燒，燒，就連伊的人嘛做伙燒掉啊！」</font></p><p style='text-indent:24.0pt'><font size='2'>「燒掉彼隻肥豬！<span style='text-indent:24pt;line-height:1.6'>」</span></font></p><p style='text-indent:24.0pt'><font size='2'>喝hut聲，咒讖聲，逐家攏咧響應。</font></p><p style='text-indent:24.0pt'><font size='2'>這个宗教內底的集團，親像欲去戰爭的戰士仝款<span style='line-height:1.6'>喝hut，向頭前行。</span></font></p><p style='text-indent:24.0pt'><font size='2'><span style='line-height:1.6'>俗語講：五百人仝軍，五百人仝賊。鄭秀才做人雖然無成功，也是有伊的心腹，所以遮氣</span><span style='font-family:Segoe UI,Charis SIL,Lucida Sans Unicode;line-height:20px;text-align:center;background-color:rgb(255,255,255)'>phu̍t-phu̍t的氣氛，有幾个走狗先報予鄭秀才知。</span></font></p><p style='text-indent:24.0pt'><span style='font-family:Segoe UI,Charis SIL,Lucida Sans Unicode;line-height:20px;text-align:center;background-color:rgb(255,255,255)'><font size='2'>「秀才伯，代誌毋好矣。」</font></span></p><p style='text-indent:24.0pt'><span style='font-family:Segoe UI,Charis SIL,Lucida Sans Unicode;line-height:20px;text-align:center'><font size='2'><span style='background-color:rgb(255,255,255)'>這一工，鄭秀才曲跤，捀著薰槍，當咧佮伊的愛妾三姨太太</span><span style='background-color:rgb(255,0,255)'>躺</span><span style='background-color:rgb(255,255,255)'>咧</span><span style='background-color:rgb(255,0,255)'>吸</span><span style='background-color:rgb(255,255,255)'>鴉片，雄雄彼个人走</span><span style='background-color:rgb(255,0,255)'>進</span><span style='background-color:rgb(255,255,255)'>來報告。</span></font></span></p><p style='text-indent:24.0pt'><font size='2'><span style='font-family:Segoe UI,Charis SIL,Lucida Sans Unicode;line-height:20px;text-align:center;background-color:rgb(255,255,255)'>「遐輿前的人攏喊欲來燒掉咱的大厝。在</span><span style='line-height:1.6'>荊桐巷，聖三媽雄雄抓童乩──</span><span style='font-family:Segoe UI,Charis SIL,Lucida Sans Unicode;line-height:20px;text-align:center;text-indent:24pt'>」</span></font></p><p style='text-indent:24.0pt'><span style='font-family:Segoe UI,Charis SIL,Lucida Sans Unicode;line-height:20px;text-align:center;text-indent:24pt'><font size='2'>「燒掉我的大厝？你講──」</font></span></p><p style='text-indent:24.0pt'><span style='font-family:Segoe UI,Charis SIL,Lucida Sans Unicode;line-height:20px;text-align:center;text-indent:24pt'><font size='2'>雄雄來的歹消息，鄭秀才有淡薄仔驚惶。薰槍放下，翻身起來，著急問。</font></span></p><p style='text-indent:24.0pt'><font size='2'><span style='font-family:Segoe UI,Charis SIL,Lucida Sans Unicode;line-height:20px;text-align:center;text-indent:24pt'>彼个三姨太太，更加是驚甲</span><font face='Segoe UI, Charis SIL, Lucida Sans Unicode'><span style='line-height:20px'><span style='background-color:rgb(255,0,255)'>phî-phî</span>-tshuah。</span></font></font></p><p style='text-indent:24.0pt'><font size='2'><font face='Segoe UI, Charis SIL, Lucida Sans Unicode'><span style='line-height:20px'>「是，聲勢誠大。聲聲句句攏咧</span></font><span style='line-height:1.6'>咒讖，</span><span style='line-height:1.6'>喝hut，看起來比土匪閣較恐怖。</span><span style='font-family:Segoe UI,Charis SIL,Lucida Sans Unicode;line-height:20px;text-indent:24pt'>」</span></font></p><p style='text-indent:24.0pt'><span style='font-family:Segoe UI,Charis SIL,Lucida Sans Unicode;line-height:20px;text-indent:24pt'><font size='2'>遮予鄭秀才失神誠久，憤怒佮恐怖佇伊的心內流動。伊感覺遐老百姓實在傷憨；伊尤其怨恨遐策動的人，遐董事佮總理。毋過，輿前是暴動，情形就敢若烈火仝款，欲at止是無啥可能。除非是借著上有力的物件──權力來壓。</font></span></p><p style='text-indent:24.0pt'><font size='2'><span style='font-family:Segoe UI,Charis SIL,Lucida Sans Unicode;line-height:20px;text-indent:24pt'>「好！你先出去。」</span>恬恬一睏仔了後，鄭秀才才按呢講，面色嘛敢若較定著。</font></p><p style='text-indent:24.0pt'><font size='2'>「這馬欲如何是好？」三姨太太著急問：「人遐<span style='background-color:rgb(255,0,255)'>邇</span>濟，毋是講<span style='background-color:rgb(255,0,255)'>玩</span>笑。」</font></p><p style='text-indent:24.0pt'><font size='2'>「驚啥物？遮烏合之眾，等我去縣衙一逝，請縣老爺出來鎮壓。哼！遐百姓若是看著縣老爺，就驚甲破膽啊。」鄭秀才信心十足咧笑。</font></p><p style='text-indent:24.0pt'><font size='2'>「按呢緊去！」</font></p><p style='text-indent:24.0pt'><font size='2'>「哈哈，<span style='background-color:rgb(255,0,255)'>吸</span>幾<span style='background-color:rgb(255,0,255)'>嘴</span>薰才來去。啊！<span style='background-color:rgb(255,0,255)'>裝</span>起來！」鄭秀才又閣倒落去。</font></p><p style='text-indent:24.0pt'><font size='2'>廿二日，是一个奇怪的透早啊！</font></p><p style='text-indent:24.0pt'><font size='2'>鄭秀才，雖然昨歸暗走傱，今仔日嘛是誠早起床。鴉片<span style='background-color:rgb(255,0,255)'>吸</span>了，哈唏，恢復元氣了後，伊圓滾滾的面，敢若看著暴民一个一个予銃拍倒，毋成人型──毋過，啊！彼毋是伊的三姨太太嗎，哪會無穿衫？嘴角歪到耳根。伊驚著，共目睭掩起來。等伊目晭閣褫開，薰盤彼爿，三姨太太</font><span style='line-height:20px;background-color:rgb(255,255,255)'><font size='2' face='arial, sans-serif'>真嬈共跤翹起來，細聲問伊？干焦聽到三姨太太講：「按怎，縣老爺in敢有欲來？」</font></span></p><p style='text-indent:24.0pt'><span style='line-height:20px;background-color:rgb(255,255,255)'><font size='2' face='arial, sans-serif'>「毋肯！哼，我姓鄭的代誌，in竟然毋肯！」紲落來伊慢慢仔爬起來講：「我愛去發落，共紅綵掛起來，親像迎香的款。」</font></span></p><p style='text-indent:24.0pt'><span style='font-size:small;line-height:23.61111068725586px'><font face='arial, sans-serif'>拗蠻的鄭秀才不免淡薄仔緊張，走出去矣。</font></span></p><p style='text-indent:24.0pt'><span style='font-size:small;line-height:23.61111068725586px'><font face='arial, sans-serif'>仝這个時陣，回鑾的隊伍慢慢仔轉來，打頭陣的早就到矣，南瑤宮頭前人山人海。對廟堂，廟埕，一直到鄭家大厝的門樓附近；干焦看著千千萬萬的人行來行去。遮的人可比勇士的炸彈，竟然共鄭家堅固的牆仔</font></span><font size='2'>挵倒。</font></p><p style='text-indent:24.0pt'><font size='2'>綿綿仔雨愈來愈大，人嘛愈來愈濟，親像一條澎湃的大河仝款。</font></p><p style='text-indent:24.0pt'><font size='2'>春天的田岸路頂，人的吵鬧聲佮鐺鐺的開道響鑼，變成毋是人嘛毋是怪獸的聲音。茫茫的香霧，烏雲罩霧，田岸路兩</font><span style='font-size:small;line-height:23.61111068725586px'>爿个稻仔攏予踏歹去。</span></p><p style='text-indent:24.0pt'><font size='2'><span style='line-height:23.61111068725586px'>鑾轎予人包圍著，看不著轎頂，親像烏龜慢慢仔<span style='background-color:rgb(255,0,255)'>游</span>，閣有，吊姓字大紅燈的總理三人轎，綴佇後壁。</span></font></p><p style='text-indent:24.0pt'><font size='2'><span style='line-height:23.61111068725586px'>一陣人敢若起<span style='background-color:rgb(255,0,255)'>笑</span>仝款！</span></font></p><p style='text-indent:24.0pt'><font size='2'><span style='line-height:23.61111068725586px'>到中晝的時陣。鄭家大厝內底當咧辦桌，款待縣老爺，中軍佮協台。厝的頭前後壁攏有兵仔巡邏。酒</span>啉濟了後，逐家的面攏紅紅，鄭秀才打扮做稻草人。</font></p><p style='text-indent:24.0pt'><font size='2'>看著鑾輿矣。廟埕的民眾開始倚近兩</font><span style='font-size:small;line-height:23.61111068725586px'>爿的牆仔，層層疊疊共大厝圍起來。吵鬧的聲音敢若風颱仝款，敢若欲共厝頂掀起來。</span></p><p style='text-indent:24.0pt'><span style='font-size:small;line-height:23.61111068725586px'>「喂，</span><font size='2'>恁遮隨香的百姓聽著！本縣縣老爺，協台佮中軍攏佇遮，等待聖母回鑾，逐家緊閃</font><span style='font-size:small;line-height:23.61111068725586px'>爿讓路。</span><span style='font-size:small;line-height:23.61111068725586px;text-indent:24pt'>」</span></p><p style='text-indent:24.0pt'><span style='font-size:small;line-height:23.61111068725586px;text-indent:24pt'>雄雄，大厝門樓內底，霹靂</span><span style='font-size:small;line-height:23.61111068725586px'>聲響起，一霎仔逐家攏<span style='background-color:rgb(255,0,255)'>惦惦</span>，毋過，一目nih的時間。</span></p><p style='text-indent:24.0pt'><span style='font-size:small;line-height:23.61111068725586px'>「燒啊，共鄭家大厝踏平啊！」</span></p><p style='text-indent:24.0pt'><span style='font-size:small;line-height:23.61111068725586px'>──燒──燒──燒啊──</span></p><p style='text-indent:24.0pt'><span style='font-size:small;line-height:23.61111068725586px'>暴風掀起大湧仝款響應的聲音，敢若</span><font size='2'>霆雷公。</font></p><p style='text-indent:24.0pt'><font size='2'>砰──一聲拍對天頂的</font><span style='font-size:small;line-height:23.61111068725586px'>銃聲。</span></p><p style='text-indent:24.0pt'><span style='font-size:small;line-height:23.61111068725586px'>遮予百姓閣愈受氣。</span></p><p style='text-indent:24.0pt'><span style='font-size:small;line-height:23.61111068725586px'>「</span><span style='font-size:small;line-height:23.61111068725586px'>恁娘，燒，燒了了！</span><span style='font-size:small;line-height:23.61111068725586px;text-indent:24pt'>」</span></p><p style='text-indent:24.0pt'><span style='font-size:small;line-height:23.61111068725586px;text-indent:24pt'>「燒啊！一个人一百壽金。」</span></p><p style='text-indent:24.0pt'><span style='font-size:small;line-height:23.61111068725586px;text-indent:24pt'>「哎</span><span style='font-size:small;line-height:23.61111068725586px'>─</span><span style='font-size:small;line-height:23.61111068725586px'>─唷</span><span style='font-size:small;line-height:23.61111068725586px'>─</span><span style='font-size:small;line-height:23.61111068725586px'>─噁</span><span style='font-size:small;line-height:23.61111068725586px'>─</span><span style='text-indent:24pt;font-size:small;line-height:23.61111068725586px'>─噁</span><span style='font-size:small;line-height:23.61111068725586px'>─</span><span style='text-indent:24pt;font-size:small;line-height:23.61111068725586px'>─</span><span style='text-indent:24pt;font-size:small;line-height:23.61111068725586px'>」</span></p><p style='text-indent:24.0pt'><span style='font-size:small;line-height:23.61111068725586px'>─</span><span style='font-size:small;line-height:23.61111068725586px'>─崩</span><span style='font-size:small;line-height:23.61111068725586px'>─</span><span style='font-size:small;line-height:23.61111068725586px'>─崩崩</span><span style='font-size:small;line-height:23.61111068725586px'>─</span><span style='font-size:small;line-height:23.61111068725586px'>─崩</span><span style='font-size:small;line-height:23.61111068725586px'>─</span><span style='font-size:small;line-height:23.61111068725586px'>─土牆仔崩去矣。</span></p><p style='text-indent:24.0pt'><span style='font-size:small;line-height:23.61111068725586px'>無偌久，大厝四周圍的天空，金星閃閃爍爍。金紙敢若蝴蝶咧飛舞，燒甲紅紅飛去<u>窓櫺</u>，</span><span style='font-size:small;line-height:23.61111068725586px'>一目nih，大火敢若毒蛇，衝去厝頂。烏煙佇半空</span><font size='2'><span style='line-height:23.61111068725586px'>中</span><font face='arial, sans-serif'><span lang='EN-US'>踅，共天空染甲紅紅，塗跤眾人的憤怒轉變做勝利的歡呼。</span></font></font></p><p style='text-indent:24.0pt'><font size='2' face='arial, sans-serif'><span style='line-height:23.61111068725586px'>「燒，燒，燒啊！」</span></font></p><p style='text-indent:24.0pt'><font size='2' face='arial, sans-serif'><span style='line-height:23.61111068725586px'>「燒啊，燒死鄭肥豬！」</span></font></p><p style='text-indent:24.0pt'><font size='2' face='arial, sans-serif'><span style='line-height:23.61111068725586px'>鐺─</span></font><span style='font-family:arial,sans-serif;font-size:small;line-height:23.61111068725586px'>─鐺鐺</span><span style='font-family:arial,sans-serif;font-size:small;line-height:23.61111068725586px'>─</span><span style='font-family:arial,sans-serif;font-size:small;line-height:23.61111068725586px'>─鐺</span><span style='font-family:arial,sans-serif;font-size:small;line-height:23.61111068725586px'>─</span><span style='font-family:arial,sans-serif;font-size:small;line-height:23.61111068725586px'>─鑼聲亂鳴。</span></p><p style='text-indent:24.0pt'><font size='2' face='arial, sans-serif'><span style='line-height:23.61111068725586px'>砰</span></font><span style='font-family:arial,sans-serif;font-size:small;line-height:23.61111068725586px'>─</span><span style='font-family:arial,sans-serif;font-size:small;line-height:23.61111068725586px'>─砰砰</span><span style='font-family:arial,sans-serif;font-size:small;line-height:23.61111068725586px'>─</span><span style='font-family:arial,sans-serif;font-size:small;line-height:23.61111068725586px'>─卜</span><span style='font-family:arial,sans-serif;font-size:small;line-height:23.61111068725586px'>─</span><span style='font-family:arial,sans-serif;font-size:small;line-height:23.61111068725586px'>─卜</span><span style='font-family:arial,sans-serif;font-size:small;line-height:23.61111068725586px'>─</span><span style='font-family:arial,sans-serif;font-size:small;line-height:23.61111068725586px'>─大火內底物件咧燒的聲音。</span></p><p style='text-indent:24.0pt'><span style='font-family:arial,sans-serif;font-size:small;line-height:23.61111068725586px'>內底，鄭秀才佮縣老爺，看著情況毋<span style='background-color:rgb(255,0,255)'>對</span>，早就對後門經過埤，逃命去矣</span></p><p style='text-indent:24.0pt'><font size='2' face='arial, sans-serif'><span style='line-height:23.61111068725586px'>這幕原本是宗教迷信，所引起的野蠻慘劇，佮鄭秀才大厝化做</span></font><font size='2'>火烌的仝時陣，變成過去的代誌矣。</font></p></div></td></tr></tbody></table></div></div><br /><small>Updated on <abbr class="updated" title="2013-07-02T08:34:28.483Z">&#19971;&#26376; 2, 2013</abbr> by <span class="author"><span class="vcard"><a class="fn" href="mailto:dennis81821@gmail.com">&#32993;&#31056;&#31118;</a></span></span> (<a href="history.html">Version <span class="sites:revision">11</span></a>)</small><br /><br /></div><hr /><div><b>Attachments (1)</b><br /><br /><div class="hentry attachment" id="https://sites.google.com/feeds/content/site/2013shoatai/7886152995939126273"><a class="entry-content entry-title" href="&#32654;&#20154;&#29031;&#37857;&#35506;&#22530;&#22577;&#21578;.ppsx">&#32654;&#20154;&#29031;&#37857;&#35506;&#22530;&#22577;&#21578;.ppsx</a> - on <abbr class="updated" title="2013-05-27T16:54:16.093Z">&#20116;&#26376; 27, 2013</abbr> by <span class="author"><span class="vcard"><a class="fn" href="mailto:dennis81821@gmail.com">&#32993;&#31056;&#31118;</a></span></span> (Version <span class="sites:revision">1</span>)</div></div></div></td></tr></table></body></html>