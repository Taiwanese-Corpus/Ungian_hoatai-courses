<html><head><title>&#26954;&#23432;&#24858; - &#32654;&#20154;&#29031;&#37857; (Version 3)</title></head><body><div class="hentry webpage" id="https://sites.google.com/feeds/content/site/2013shoatai/8568342274026092307"><h3><span class="entry-title">&#26954;&#23432;&#24858; - &#32654;&#20154;&#29031;&#37857;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-indent:24.0pt'><font size='2'><span style='font-family:新細明體,serif'>火燒鄭秀才的大厝這个故事，是發生佇五十偌年前一擺南瑤宮聖三媽到北港刈香的彼工。表面上，雖然講是神明佮人之間爭奪土地的戰爭，毋過實際上是因為鄭秀才平時勾結官府，欺壓百姓引起的反抗，只不過是藉著神力的庇佑爆發出來而已。</span></font></p>

<p style='text-indent:24.0pt'><font size='2'><span style='font-family:新細明體,serif'>根據父老講：鄭秀才是一个奸巧的鄉里老大。霸佔土地，藉著家己的勢力佇鄉里拗蠻，遮个無需要加講，含生死命案，嘛是因為伊。所以伊的一生，有「一工包三命」的恐怖事蹟，可見伊的勢力有偌大。</span></font></p>

<p style='text-indent:24.0pt'><span style='font-family:新細明體,serif'><font size='2'>南瑤宮媽祖是本地人的信仰中心，是逐家攏承認的，佇宗教觀念非常強烈的彼時，認為南瑤宮媽祖會這呢靈聖，是因為「美人照鏡」的好地理，所以聽著鄭秀才彼个破壞地理的建設計畫，無論啥物人攏誠生氣閣憤慨。</font></span></p><p style='text-indent:24.0pt'><span style='font-family:新細明體,serif'><font size='2'>「若是共這地理舞歹去，按呢猶會直？這媽祖宮，這地方人民─哼！一定愛阻止伊。」</font></span></p><p style='text-indent:24.0pt'><span style='font-family:新細明體,serif'><font size='2'>尤其是遐董事、總理閣較緊張，in秘密開幾擺會。</font></span></p><p style='text-indent:24.0pt'><span style='font-family:新細明體,serif'><font size='2'>「你敢有法度阻止伊？</font></span><span style='font-size:small;font-family:新細明體,serif;text-indent:24pt;line-height:1.6'>」</span></p><p style='text-indent:24.0pt'><span style='font-size:small;font-family:新細明體,serif;text-indent:24pt;line-height:1.6'>「無能力，咱敢會當佮縣老爺控訴？」</span></p><p style='text-indent:24.0pt'><span style='font-size:small;font-family:新細明體,serif;text-indent:24pt;line-height:1.6'>「你想看覓，縣老爺哪有可能共咱鬥相共？你是咧講bang5-ga1，免講縣老爺，彼官廳攏是伊的人，控訴，伊可能共你的話當做屁。」</span></p><p style='text-indent:24.0pt'><font size='2' face='新細明體, serif'><span style='line-height:20px'>「若按呢，敢講咱愛目睭金金看彼个</span></font><span style='font-family:新細明體,serif;font-size:small;line-height:20px'>奸巧的鄉里老大共地理舞歹？</span><span style='line-height:20px;font-family:新細明體,serif;font-size:small;text-indent:24pt'>」</span></p><p style='text-indent:24.0pt'><span style='line-height:20px;font-family:新細明體,serif;font-size:small;text-indent:24pt'>這件代誌予逐家心狂火著。</span></p><p style='text-indent:24.0pt'><span style='line-height:20px;font-family:新細明體,serif;font-size:small;text-indent:24pt'>「嘛無一定，我想：伊姓鄭的也是本宮的大管理，無看人的面子，嘛愛看神的面子，咱派gau5人去苦勸伊，無的確伊會打消這个侮辱神明的計畫。」</span></p><p style='text-indent:24.0pt'><span style='line-height:20px;font-family:新細明體,serif;font-size:small;text-indent:24pt'>佇種種協議了後，逐家竟然傾向予伊自重。」</span></p><p style='text-indent:24.0pt'><span style='line-height:20px;font-family:新細明體,serif;font-size:small;text-indent:24pt'>「是是，用硬的不如用軟的，橫直這个人是無法度與你用強逼的，伊的勢力是遐邇大...」</span></p><p style='text-indent:24.0pt'><span style='line-height:20px;font-family:新細明體,serif;font-size:small;text-indent:24pt'>「彼真正毋是好惹的，</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font size='2'>磕袂著就咬你一嘴，五十大板，坐監一兩個月，嚇！伊根本比縣老爺閣較歹惹。</font></span><span style='font-family:新細明體,serif;font-size:small;line-height:20px;text-indent:24pt'>」</span></p><p style='text-indent:24.0pt'><span style='font-family:新細明體,serif;font-size:small;line-height:20px;text-indent:24pt'>「猶是好意佮苦勸吧。」</span></p><p style='text-indent:24.0pt'><span style='font-family:新細明體,serif;font-size:small;line-height:20px;text-indent:24pt'>「好啊，就按呢先試看覓。」</span></p><p style='text-indent:24.0pt'><span style='font-family:新細明體,serif;font-size:small;line-height:20px;text-indent:24pt'>好意的苦勸，鄭秀才卻當做馬耳東風，強硬的抗議，嘛無伊的法度，使遐董事、總理攏誠緊張，毋知袂按怎才好。</span></p><p style='text-indent:24.0pt'><span style='font-family:新細明體,serif;font-size:small;line-height:20px;text-indent:24pt'>一面安基，起牆，kham3瓦...鄭秀才的建築工程當咧進行。</span></p></div></td></tr></tbody></table></div></div><br /><small>Updated on <abbr class="updated" title="2013-05-20T16:52:26.954Z">&#20116;&#26376; 20, 2013</abbr> by <span class="author"><span class="vcard"><a class="fn" href="mailto:dennis81821@gmail.com">&#32993;&#31056;&#31118;</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>