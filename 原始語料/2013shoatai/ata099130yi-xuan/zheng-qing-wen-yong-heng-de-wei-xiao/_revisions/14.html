<html><head><title>&#37165;&#28165;&#25991;-&#27704;&#24646;&#30340;&#24494;&#31505; (Version 14)</title></head><body><div class="hentry webpage" id="https://sites.google.com/feeds/content/site/2013shoatai/7342814874843928800"><h3><span class="entry-title">&#37165;&#28165;&#25991;-&#27704;&#24646;&#30340;&#24494;&#31505;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><font size='3'><font color='#000000'>王老爹倒佇睏</font><font color='#ff0000'>了</font><font color='#000000'>幾十冬的眠床面頂幾十工，想過去幾十冬發生過的代誌，雖然想真久也無想起真濟代誌，也無想起啥物重要的代誌，伊感覺真遺憾，伊只是忝甲無想袂想落去。</font></font><div><font size='3' color='#000000'><br/></font><div><font size='3' color='#000000'>人共伊講伊的後生已經準備好真濟錢，但是伊嘛無開一半的一半。伊的後生有偌濟錢無人知影，就是有人會使講出一个明確的數目，伊的金錢單位嘛是真</font><font size='3' color='#ff0000'>小</font><font size='3' color='#000000'>，真有可能毋知影彼个數目究竟是偌大。幾十冬來伊對金錢一直只有一个哲學，省錢比趁錢重要，也相信就算講伊的後生有偌濟財產嘛一定是一个錢一个錢儉落來的。</font></div><div><font size='3' color='#000000'><br/></font></div><div><font size='3' color='#000000'>自從王老爹的阿爸氣甲共伊趕出去之後，這个支配伊一生的哲學真緊就佇伊心中形成，永遠也無法度抵抗。</font></div><div><font size='3'><font color='#000000'><span style='line-height:normal'><font face='標楷體'>「</font><font face='pmingliu, serif'>我有八个</font></span></font><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font color='#ff0000'>囝</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>仔，袂使飼你一世人！」伊</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font color='#ff0000'>土</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>水師阿爸的</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font color='#ff0000'>臉</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>佮頷頸規个紅起來，對伊</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮伊的某</span><span style='font-family:Times New Roman;line-height:normal;text-align:-webkit-center;background-color:rgb(238,255,238)'><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'><font color='#000000'>phng-phng吼：「彼个壁無五尺懸，只有到你的鼻空，就是跋落來也袂跋死，看你</font><font color='#ff0000'>抑</font><font color='#000000'>生鬍鬚，無路用的物件！」</font></span></span></font></div><div><span style='font-family:Times New Roman;line-height:normal;text-align:-webkit-center;background-color:rgb(238,255,238)'><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'><font size='3' color='#000000'><br/></font></span></span></div><div><font size='3'><span style='font-family:Times New Roman;line-height:normal;text-align:-webkit-center;background-color:rgb(238,255,238)'><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'><font color='#000000'>伊一句話嘛講袂出來，也就</font></span></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮伊的某偝</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>了</font><font color='#000000'>伊的後生離開伊阿爸的厝，</font><font color='#ff0000'>打</font><font color='#000000'>算去內港。佇車站伊的後生哭講一定欲一个鴨卵，伊的某無哭，只是輪流看伊</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮伊的後生。伊想欲共伊後生的卵分</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>作</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>兩半，伊後生無愛，伊</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>攑箸閣夾一个</span><font color='#000000'>囥進伊某的碗內底。這時陣，彼控制伊一生的哲學開始有形矣。既然共坐車的錢食掉矣，只好閣偝</font><font color='#ff0000'>了</font><font color='#000000'>伊的後生，</font><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮伊的某行過山嶺，行</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>完</font><font color='#000000'>最後十幾里的路，來到古老的內灣小鎮，想欲</font></span><font color='#000000'>揣一寡頭路維持一家的生活。</font></font></div><div><font size='3' color='#000000'><br/></font></div><div><font size='3'><font color='#000000'>王老爹</font><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮</span><font color='#000000'>伊的某來到這个小鎮，第一件想起的代誌就是</font><span style='color:rgb(0,0,0);line-height:1.6'>揣一个土木師會使用伊做工。伊生甲遐懸閣飼一个後生，</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮伊的阿爸學</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>了</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>十幾冬也只會曉小工的工夫，嘛袂感覺見笑。伊的阿爸念伊伊當然也會歹勢，只是伊真緊就袂記得矣。因為伊</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>無</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>敢</span><span style='font-family:Times New Roman;line-height:normal;text-align:-webkit-center;background-color:rgb(238,255,238)'><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'><font color='#000000'>peh懸，工錢只有一半。伊的某提議講欲學做木匠，伊提議伊的某欲</font></span></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮伊</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>作</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>伙去，伊的某搖頭閣共伊</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>睨，伊只好去問彼个好心的木匠頭家，講</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font color='#ff0000'>他</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>年紀傷大，欲學</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font color='#ff0000'>卡</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>無簡單。</span></font></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font size='3'><br/></font></span></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>無偌久，伊的某閣共伊生一个</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>囝</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>仔，因為做月內時無雞酒好食，就爽快哭了三</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>眠</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>三日，親像</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#9900ff'>哭</font><font color='#ff0000'>了</font><font color='#9900ff'>所有的目屎</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>，伊感覺無法度應付伊的某，</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>拄好有人佇咧探聽，in就決定賣掉in</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>拄出世的</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>囝</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>仔，買幾隻肥大的閹雞替伊的某做月內。月內袂使無做，</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>囝</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>仔總是</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>會使閣生。伊的阿爸</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮某的阿爸攏總生了十八个，in嘛無理由無生半打。想袂到伊的某食</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>了</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>雞也是一直哭，有時閣那食那哭，予伊無法度了解。伊捌聽人講一个人若是哭到目屎無鹹就會有性命的危險，所以看伊的某哭遐爾久，目屎閣流遐爾濟，心內底足著急，就伸手過去想欲拭某的目屎，</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>啖看有鹹無，但是伊的某馬上就共伊的手</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>捒走。這當然無算是伊的錯。以後伊的某無閣予伊</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font color='#ff0000'>碰</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>過伊。</span></font></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font size='3'><br/></font></span></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>「你的某</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>討契兄！</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>」做小工的</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>屁窒仔</span><span style='font-family:Times New Roman;line-height:normal;text-align:-webkit-center;background-color:rgb(238,255,238)'><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'><font color='#000000'>扒虎貓共王老爹講。這擺伊感覺足想欲受氣，所以就欲發作，但是感覺</font></span></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>屁窒仔閣較受氣，伊的氣自然就消失矣。</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>屁窒仔講的無錯。「莫受氣，也應該轉去問你的某！」</span></font></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'><font size='3'><br/></font></span></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>轉去王老爹輕輕</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>地</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>問伊的某一聲。無問閣無代誌，一問in某連鞭變面，大力佇伊面上刮</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>了</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>一下，入去</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>搣一把銀票往伊面摔，銀票</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font color='#ff0000'>灑</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>甲滿地。伊一張一張</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>抾起來，也毋知啥物時陣伊替伊省</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font color='#ff0000'>了</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>遮濟錢，緊張</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font color='#ff0000'>地</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>共錢捧到in某面前，求伊千萬</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font color='#ff0000'>毋</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>閣擲佇塗跤。</span></font></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>「提去，無路用的物件！」</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font color='#9900ff'>終於</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>in某</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮in阿爸</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>仝款叫伊無路用的物件，毋知為啥物in遐爾愛受氣。</span></font></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font size='3'><br/></font></span></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>第二工伊歇工轉來就揣無in某，只有一鼎煮好的飯端正地</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>囥佇食飯桌頂面，親像佇等伊轉來。伊的後生也毋知，伊就問厝邊，in只是笑無回答。以後伊就無閣看過in某，有時想起來也會像一隻牛</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>仝款悽慘哭，目屎流過喙邊伊就伸喙舌</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>舐看覓，好佳哉目屎閣是鹹的。</span></font></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font size='3'><br/></font></span></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>伊想伊從伊阿爸的厝帶來的這馬只</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>賰這个後生。這个</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>心肝仔囝一工一工佇咧大漢，已經到伊的肩頭遐懸矣，予伊非常得意。若是in後生</span></font></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>徛到伊面前一定閣卡懸，而且伊閣會繼續大漢，有一工就會比伊閣卡懸。但是無等到彼工，伊的後生雄雄</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>徛到伊面前講：「我袂使一世人綴</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>你食</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>菜脯！</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>」</span></font></div></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'><font size='3'><br/></font></span></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>伊</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>攑頭</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>真想欲阻止in後生，in後生親像真受氣，無像一个後生咧對阿爸講話，既然伊敢遐爾大聲對家己的阿爸講彼款話，一定啥物無錯。in阿爸、in某</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮其他日常接觸的人大聲講話的時陣永遠是無毋對。佳哉in後生無講伊是無路用的物件。伊共頭</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>斡過欲予in後生走的時陣，雄雄想起in某共辛辛苦苦</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>儉落來的錢交予伊，伊閣辛辛苦苦儉落來想講有一工會用到。伊共彼寡錢全部交予in後生，一開始in後生毋敢收落來，推辭了一下，最後抑是收起來矣，不禁流落來感激閣歹勢的目屎。伊想欲拭掉in生的目屎的時陣，想起in某共伊的手</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>捒走，閣共伊</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>搧喙</span><span style='color:rgb(0,0,0);font-family:Segoe UI,Charis SIL,Lucida Sans Unicode;line-height:20px;background-color:rgb(255,255,255)'>phué，就共手收轉來，堅定地越轉身予in後生走。</span></font></div><div><span style='color:rgb(0,0,0);font-family:Segoe UI,Charis SIL,Lucida Sans Unicode;line-height:20px;background-color:rgb(255,255,255)'><font size='3'><br/></font></span></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode;line-height:20px;background-color:rgb(255,255,255)'>in後生走矣了後王老爹就</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>賰一个人矣，日時繼續做提人一半工錢的小工，暗時就到廟口聽講古勸善。按彼寡故事當中，伊知影人分成好人</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮歹人，也知影人只會使做好事。雖然伊無法度從伊身邊揣出真正的歹人，卻也感覺古時的好人比這馬卡濟。有一擺伊聽講有一个媳婦割家己的手肚肉予大家食，就傷心地哭矣，伊感覺這種善事是伊無法度做到的，驚伊就無法度到天堂抑是轉世到卡好的所在。伊共這件代誌講予勸善的老先生，老先生講做善事無法度勉強，只要盡力就好矣，伊才安心，同時決定做一件好事。</span></font></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'><font size='3'><br/></font></span></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>伊的</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>囡仔佇</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>庄跤大漢，時常佇鎮上賣菜，有時陣會過來看伊，偷偷仔共賣</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>賰的菜</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>囥佇壁邊仔，等伊看到彼菜早就爛矣。</span></font></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font size='3'><br/></font></span></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>真緊過了半年，有一工王老爹雄雄聽到in後生發財矣。伊毋知彼是真是假，就是假的也無啥物毋好，所以總是歡喜一下，歡喜當時無阻止in後生出走。真濟改伊足想欲問in後生到底賺偌濟，敢會使</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮張秀才相比，但是馬上感覺好事應該</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>囥心內，袂使隨便講出口，就決定攏莫問。但是伊無法度共好話</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>囥心內，決定</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮實行總是無</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>仝。</span></font></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font size='3'><br/></font></span></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>別人共伊講張秀才in兜這幾年已經沒落矣，鎮上二流人家攏會使</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮in相比，in後生最近閣發財，至少會使買鎮上半條街。聽了伊共喙舌伸出半節，親像in後生是別人予伊足佩服。人勸伊到台北揣in後生，閣有人願意借伊坐車錢</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>佮做衫的錢，雖然伊毋敢確定，卻寧可佇厝等in後生轉來。</span></font></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'><font size='3'><br/></font></span></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>in後生誠實轉來看伊，閣欲</span><span style='color:rgb(0,0,0);font-family:Segoe UI,Charis SIL,Lucida Sans Unicode;line-height:20px;background-color:rgb(255,255,255)'>tshuā伊去台北做伙</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>蹛，因為傷突然，伊一點準備攏無，所以對in後生講抑是</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>蹛佇原來的所在就好，in後生也無像頂擺大聲堅持，所以伊抑是</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>蹛落來矣。</span></font></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'><font size='3'><br/></font></span></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>別人開始講王老爹是</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>戇大呆毋知影享福，但是伊寧願別人講伊一千擺</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>戇大呆嘛無願意</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>攪擾in後生。何況in後生已經替伊</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>交厝稅矣，而且予伊足濟所費，比伊卡早予in後生的閣卡濟，叫伊毋通閣去做小工，叫伊到外口行行咧。</span></font></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font size='3'><br/></font></span></div><div><font size='3'><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>突然in兄弟攏來揣伊，才知影in阿爸過身時已經袂罵伊趕伊矣。in阿爸的代誌已經無啥記得，連伊的面嘛袂記得矣，也無須要特別去記，也無感覺悲傷。in寶貝後生時常寄一寡物件轉來攏是伊無見過的，in兄弟也是攏無見過，所以轉去in兜時攏會順手</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>紮一寡轉去予</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>序細見識一下。</span></font></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:small;line-height:20px'><br/></span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'><font size='3'>無偌久in後生</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>佮伊講一个重要的消息，就是伊欲結婚矣，彼个查某的阿爸捌提拔伊到這馬的地位，這馬in抑是做伙做生意，而且以後閣會繼續落去。王老爹聽了誠歡喜，無偌久就有孫會使抱矣。</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'><br/></span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>結婚彼工，人替伊穿新衫，請伊第一擺坐包車，足氣派的。伊第一擺看到新娘，感覺伊每擺</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>斡頭新娘親像攏佇看伊，予伊毋敢共頭抬起來。伊嘛看過新娘的阿爸</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px'>佮阿母，in問了真濟問題，in講的話也</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>仝款，只是伊定定聽無，in後生有叮嚀講若是聽無就笑而且點頭就好，所以彼暗伊就笑得特別濟。</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'><br/></span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>請人客的時陣伊</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px'>佮in新婦</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px'>佮親家做伙開講足歡喜的。伊閣卡歡喜，笑甲喙攏合袂起來。這時伊加夾一寡菜，無注意就落佇咧桌頂，彼省錢就是賺錢的哲學馬上閃過頭殼，伊反射動作就伸手共落佇桌頂的菜送入去伊喙內，逐家的笑聲雄雄停止，予伊的笑容也雄雄無去。但是這場面無維持真久，親像</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>拄才啥物代誌攏無發生，逐家又歡喜做伙講笑矣，只有in後生有淡薄仔煩惱的樣，但是予逐家灌酒了後也漸漸出現笑容，只是酒</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>啉傷濟予王老爹加減有一寡煩惱。</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'><br/></span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>婚禮真氣派，王老爹攏無見過這種大場面，閣卡無想到男主角就是in後生。參加婚禮的人時常</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,0,0)'>掠伊金金看</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>，予伊有一寡歹勢以外，就是感覺逐家傷歡喜</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px'>啉酒矣。辦桌結束了後，親家行過來伸手牽起伊的手，閣佇伊肩頭拍一下予伊心臟</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>漉一下。伊連鞭共手收轉來講伊一直攏無</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px'>啉酒，今仔日像逐家知影伊也無</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px'>啉偌濟，閣會使家己行路轉去，聽了伊的話親家一直笑，一直對in後生講親家足趣味。</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px'><br/></span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px'>人租車送伊轉來了後，厝邊一直問伊新娘有</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>媠無，伊講毋知影，就閣問伊毋是</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px'>佮新娘同齊食飯哪會毋知，伊講就是因為傷近，一直看別人無好，人攏笑伊，但是毋管人按怎，伊嘛有家己的拍算，事實上彼暗伊做了一个短短但是快樂的夢，夢見抱一个孫仔。</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px'><br/></span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px'>王老爹的後生結婚了後也捌請伊過去做伙</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>蹛，但是伊也是感覺</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>蹛佇鎮上這小厝卡俗，毋知佇</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>佗位學的，伊嘛會講一寡客氣話，答應以後會定定過去看伊的新婦。佇厝內伊清閒是清閒，也加足濟朋友會使開講，厝邊攏欣羨伊好運，生一个會使買半條街的後生，勸伊卡親近一寡。</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'><br/></span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>日子過真緊，等遐老朋友三番兩次勸伊，又閣等伊下決定，日子已經過一冬矣，伊的新婦總算替伊生一个查某孫，予伊感覺袂使閣毋去矣。</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'><br/></span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>彼爿的厝大閣舒適，周圍閣圍一片開著足濟色緻的花園，予伊想起勸善所講的有錢的員外。伊入去大門佇咧四界看，門一開雄雄衝出一隻大狼狗，伊本來就驚狗，而且毋捌見過遐大隻的狗，就驚一下退後幾若步，但是狗比伊閣卡緊已經到伊面前，彼時對門彼</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px'>爿出來一个查某，輕聲但是有力地阻止彼隻狗。伊已經規身軀攏是</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,0,0)'>凊汗</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'>。對彼个查某的穿插</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px'>佮行踏推測伊一定是新婦矣，</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'><br/></span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px;background-color:rgb(255,255,255)'><br/></span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:small;line-height:20px'><br/></span></div></div></td></tr></tbody></table></div></div><br /><small>Updated on <abbr class="updated" title="2013-06-09T14:21:07.416Z">&#20845;&#26376; 9, 2013</abbr> by <span class="author"><span class="vcard"><a class="fn" href="mailto:wyihsuan@gmail.com">I HSUAN WU</a></span></span> (<a href="../history.html">Version <span class="sites:revision">14</span></a>)</small><br /></div></div></body></html>