<html><head><title>&#24043;&#27704;&#31119;-&#38463;&#29004;&#33287;&#29238;&#35242; (Version 12)</title></head><body><div class="hentry webpage" id="https://sites.google.com/feeds/content/site/2013shoatai/8109854506427445951"><h3><span class="entry-title">&#24043;&#27704;&#31119;-&#38463;&#29004;&#33287;&#29238;&#35242;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<p style='TEXT-ALIGN:center' align='center'><span style='FONT-FAMILY:新細明體;FONT-SIZE:26pt'>阿煌佮阿爸</span></p>
<p><span lang='EN-US'> </span></p>
<p><span style='FONT-FAMILY:新細明體'>阿煌規身交懍恂聽阿爸體剔，事實上，阿煌棄嫌阿爸體剔的成分比<font color='#ff0000'>懼怕</font>的成分加<font color='#ff0000'>卡</font>濟。伊倔強、不滿的情緒規<font color='#ff0000'>个</font>寫<font color='#ff0000'>佇</font>面上。家己只是想欲耍</span><span lang='EN-US'>niā-niā</span><span style='FONT-FAMILY:新細明體'>。伊</span><span lang='EN-US'>m̄-bat</span><span style='FONT-FAMILY:新細明體'>，佮阿海耍到底有啥物毋好？伊心肝底一<font color='#ff0000'>腹</font>怨氣，規<font color='#ff0000'>个</font>面漲<font color='#ff0000'>佮</font>若關公，強強欲哭出來。阿煌氣怫怫<font color='#ff0000'>揪著</font>伊的衫，一句話攏毋講。</span></p>
<p><span style='FONT-FAMILY:新細明體'>「毋是吩咐過你<font color='#ff0000'>莫</font>干焦顧</span><img style='LINE-HEIGHT:20px;FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0);FONT-SIZE:15px' src='http://twblg.dict.edu.tw/holodict_new/fontPics/F52D.gif' border='0'/><span style='LINE-HEIGHT:20px;FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0);FONT-SIZE:15px'>迌</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>毋是叫你莫</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>佮遐的垃儳囡仔做伙耍？」</span></p>
<p><span style='FONT-FAMILY:儷宋 Pro'>阿爸的口氣非常嚴厲。伊本底就足討厭阿煌佮隔壁的囡仔<font color='#ff0000'>做</font>伙耍。遐的散食人，流兩管鼻的囡仔，伊形容做「<font color='#9900ff'>小鬼</font>」，指「鬼招來的監囚」，因此，伊認為予遐的流鼻的猴囡仔佮</span><img style='LINE-HEIGHT:20px;FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0);FONT-SIZE:15px' src='http://twblg.dict.edu.tw/holodict_new/fontPics/E701.gif' border='0'/><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>兜體面的阿煌耍，活欲見笑死。伊對遐的猴囡仔根本就</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#9900ff'>看起</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>。</span></p>
<p><span style='FONT-FAMILY:儷宋 Pro'>「你若是閣毋聽我的話，我也無愛閣管你。隨共你趕出去。」</span></p>
<p><span style='FONT-FAMILY:儷宋 Pro'>阿爸<font color='#9900ff'>勒</font>目眉。阿煌<font size='6' color='#ff0000'>仝</font>款毋講話。阿爸徛起來點一支薰，一張面氣<font color='#ff0000'>佮</font>若關公。伊愈想愈感覺愛用藤條來教示後生，<font color='#ff0000'>毋</font>閣<font color='#ff0000'>打</font></span><span style='LINE-HEIGHT:1.6;FONT-FAMILY:儷宋 Pro;FONT-SIZE:12pt'>袂落</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>手</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>。伊認輸，<font color='#ff0000'>恬恬</font></span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>予伊感覺</span><span style='LINE-HEIGHT:1.6;FONT-FAMILY:儷宋 Pro;FONT-SIZE:12pt'>袂喘氣</span></p>
<p><span style='FONT-FAMILY:儷宋 Pro'>「以後<font color='#ff0000'>予</font>我較注意咧。若<font color='#ff0000'>無</font>我會<font color='#ff0000'>予</font>你刣死。」</span></p>
<p><span style='FONT-FAMILY:儷宋 Pro'>阿煌面色足歹看，伊目睭仁</span><span style='LINE-HEIGHT:20px;BACKGROUND-COLOR:rgb(255,255,255);FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0);FONT-SIZE:15px'>褫</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>開，完全毋</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>懼怕</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>，甚至帶</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>可恨的眼神青</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>阿爸。阿煌的心內一直怪阿爸：「阿爸上可惡」</span></p>
<p><span style='FONT-FAMILY:儷宋 Pro'>阿爸的面色並<font color='#ff0000'>無</font>較好，顛倒愈來愈歹的睨阿煌。阿黃看見阿爸的面色愈來愈歹，伊就</span><span style='LINE-HEIGHT:51px;FONT-FAMILY:儷宋 Pro;COLOR:rgb(255,0,0);FONT-SIZE:xx-large'>仝</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>款，反對的情感嘛愈來愈</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#9900ff'>高漲</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>，對阿爸更加毋放在眼</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>內</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>。阿爸對這</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>个</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>囡仔完全</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>無</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>了解，好耍的心理受</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>著</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>阿爸的權威控制，這馬伊對阿爸的體剔</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt' lang='EN-US'><a rel='nofollow' href='http://210.240.194.97/TG/Concordance/kwic.asp?hp=hl&amp;su=%B5L%C1%B1%A5%D6'><span style='COLOR:windowtext;TEXT-DECORATION:none' lang='ZH-TW'>無螫皮</span></a></span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>，所以</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>佇</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>予罵時，伊</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#9900ff'>干焦</font><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>向</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>阿爸受氣。</span></p>
<p><span style='FONT-FAMILY:儷宋 Pro'>阿爸<font color='#ff0000'>佇</font>阿煌佮別个囡仔耍，總是會將阿煌罵臭頭。阿爸嚴厲的感情、語言予阿煌產生強烈的反抗心理。<font color='#ff0000'>佇</font>其他的代誌<font color='#ff0000'>傷</font>懸，阿爸對阿煌根本當<font color='#ff0000'>做</font>空氣。細漢時，伊毋捌買過一粒糖含仔抑是一項</span><img style='LINE-HEIGHT:20px;FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0);FONT-SIZE:15px' src='http://twblg.dict.edu.tw/holodict_new/fontPics/F52D.gif' border='0'/><span style='LINE-HEIGHT:20px;BACKGROUND-COLOR:rgb(255,255,255);FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0);FONT-SIZE:15px'>迌物</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>仔予阿煌。阿煌食的四秀仔的錢，攏是阿母予伊的，回想起來，阿</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>煌</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>根本毋捌享受過阿爸的關愛。</span></p>
<p><span style='FONT-FAMILY:儷宋 Pro'>自然，阿煌對阿爸馬總是白仁相對看。伊對阿爸的態度<font color='#ff0000'>足</font>冷淡，而且<font color='#ff0000'>毋</font>知影從何時開始對阿爸產生一種轉</span><span style='LINE-HEIGHT:1.6;FONT-FAMILY:儷宋 Pro;FONT-SIZE:12pt'>袂</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>過來的偏見。當然，<font color='#ff0000'>佇</font>較細漢時，阿煌是足<font color='#ff0000'>驚</font>阿爸的，逐擺若對著阿爸的視線，不管是<font color='#ff0000'>毋</font>是有代誌，<font color='#ff0000'>一</font>攏會揣所在覕。<font color='#ff0000'>佇</font>伊的目睭<font color='#ff0000'>內</font>，天下上可怕的物仔，就是阿爸的<font color='#ff0000'>彼</font>張面<font color='#ff0000'>啊</font>。伊<font color='#ff0000'>毋</font>知影是按怎，凡勢干焦本能上有這種感覺。所以，阿爸定定體剔阿煌，對阿煌一直覕伊，伊就感覺起<font color='#9900ff'>毛</font></span><span style='LINE-HEIGHT:1.6;FONT-FAMILY:新細明體;FONT-SIZE:10pt'><font color='#9900ff'>䆀</font></span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>。</span></p>
<p><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'><br/></span></p>
<p><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>======================================================================================================</span></p>
<p><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'><br/></span></p>

<p><span style='FONT-FAMILY:儷宋 Pro'><font size='3'>阿煌有時陣覕佇阿母的衫下跤，親像飯匙銃仝款看著阿爸，阿爸看著伊按呢更加掠狂，連阿母嘛做伙罵摻落去。阿母只好隨在伊去嚷，一點仔法度攏。就按呢，阿爸磕袂著嚷人的模樣就深深印佇阿煌的心肝內。了後阿煌漸漸捌代誌，個性嘛開始改變。伊定定冷淡的掠伊阿爸看，恬恬毋講話。予罵的時陣，伊的心肝內開始想講：「強欲煩死矣！」佇感情上嘛漸漸隨著這種情緒的產生來怨恨阿爸。慣勢了阿爸的大細聲，伊心肝內毋但袂感覺艱苦，顛倒是對阿爸怨嘆的情緒愈來愈懸。</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>阿爸恬恬的看阿煌，阿煌嘛親像電火柱仝款定定徛佇遐。阿爸吐一口氣，父子之間有一堵無法度迒過的牆，或者是父子根本就是兩條線，永遠攏袂相交插。閣較親像<span lang='EN-US'>chhì-ūi</span>仝款，無法度相磕。或者是阿爸根本毋捌想欲試看覓迒過一堵牆。阿爸悶悶的噗薰，三不五時看伊一眼。</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>空氣愈來愈悶矣。阿爸姑不而將只好走去埕斗。阿爸無法度掌握家己的後生，一方面感覺無奈，一方面閣感覺懊惱。伊根本毋肯反省伊家己，阿煌已經十二歲，伊抑是毋捌認真想過的個性。伊嘛毋捌反省家己的態度、家己的評判能力，干焦感覺阿煌佇外面的言行舉止來批判伊。靠著家己的喜惡來控制阿煌的行為。毋閣阿煌有阿煌心內的想法，有伊家己的性格，有伊親像囡仔仝款的興趣、好奇心佮愛耍的心理。阿煌有伊家己的內心世界，毋閣做阿爸矣從到今攏毋捌深入了解過。</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>阿煌抱著伊的頭覆佇桌頂，因為傷激動，所以血壓衝懸，感覺頭殻燒燒。沈默仝款予伊感覺強強欲袂喘氣。就算是按呢，伊嘛是堅持用沈默來對抗阿爸。伊的心內仝款著急不安、一片烏暗。伊毋知影家己是按怎袂使佮阿海作伙耍？是按怎見擺佮阿海耍攏愛予阿爸教示？家己毋捌做啥物歹代誌。伊佇心肝底烏白想，毋閣伊毋驚阿爸罵，顛倒是已經慣勢啊。伊驚阿爸討厭伊，佇伊印象內底，阿爸的心是足歹瞭解的，伊彼款的冷淡佮無情。阿爸的心肝比啥物攏冷、攏硬。阿煌深深體會著家己的不幸。目屎流佮歸个面。「啊！我無愛。」阿煌感覺到孤獨佮討厭的感覺歸个吸佇伊的感覺神經，規腹火佇伊的胸坎內燒起來。伊小小的心靈開始閃動死亡的念頭。活佇這个世間是遐爾啊無趣味、悲涼，死亡的念頭慢慢湠向墓壙。遮的念頭竟然有致命的迷人，伊親像佇夢中，花花的描繪遮的景象。伊想像中的死亡是無任何的痛苦、嘛無任何快樂的樂園。阿煌生平頭一擺佇腦海內描繪天國中的死亡模樣，親像做夢仝款思考死亡。伊想：規氣死死矣，準拄煞。</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>阿煌想著死，只不過是一種念頭爾爾。其中並無任何厭世的成份。伊只是寂寞佮動著死的念頭爾爾。</font></span></p>
<p><span style='FONT-FAMILY:儷宋 Pro'><font size='3'>「阿煌仔，阿煌」</font></span><span style='LINE-HEIGHT:1.6;FONT-FAMILY:儷宋 Pro;FONT-SIZE:medium'> </span></p>
<p><span style='FONT-FAMILY:儷宋 Pro'><font size='3'>阿煌心內一驚，親像今仔對夢中醒過來仝款，懷疑頭拄仔彼个聲音是毋是咧叫伊。</font></span></p>
<p><span style='FONT-FAMILY:儷宋 Pro'><font size='3'>「阿煌，欲做伙耍無？」</font></span></p>
<p><font size='3'><span style='FONT-FAMILY:儷宋 Pro'>阿海徛佇埕斗。阿海進前捌予阿爸教示過，所以足驚的向厝內偷看，想欲知影內面的動靜。雖然in就是蹛佇隔壁，毋閣阿海卻毋捌入來阿煌</span><img style='LINE-HEIGHT:20px;FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0)' src='http://twblg.dict.edu.tw/holodict_new/fontPics/E701.gif' border='0'/><span style='LINE-HEIGHT:1.6;FONT-FAMILY:儷宋 Pro'>兜，甚至對</span><img style='LINE-HEIGHT:20px;FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0)' src='http://twblg.dict.edu.tw/holodict_new/fontPics/E701.gif' border='0'/><span style='LINE-HEIGHT:1.6;FONT-FAMILY:儷宋 Pro'>有幾分啊的害怕。伊用梢聲嚨喉低聲喝：</span></font></p>
<p><span style='FONT-FAMILY:儷宋 Pro'><font size='3'>「欲作伙去外口掠蝴蝶毋？」</font></span></p>
<p><span style='FONT-FAMILY:儷宋 Pro'><font size='3'>「嗯」</font></span></p>
<p><span style='FONT-FAMILY:儷宋 Pro'><font size='3'>阿煌並無馬上徛起來。伊的心肝內猶未解開。彼个無法度喘氣的感覺抑閣佇伊的心肝頭，所以無法度親像平常時仝款隨答應，毋閣按呢顛倒予他感覺困擾，一時無法度決定欲去？抑是毋去？</font></span></p>
<p><span style='FONT-FAMILY:儷宋 Pro'><font size='3'>「按怎啊？」</font></span></p>
<p><span style='FONT-FAMILY:儷宋 Pro'><font size='3'>阿煌恬恬咬著喙唇。</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>「究竟是欲去抑無？」</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>「好，欲去！」</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>阿煌足急起身行去門口</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>「你食過無？」</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>「啥物？」</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>「中晝啊！」</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>阿煌抑無食飯，厝內傳來阿母的叫聲：</font></span></p>
<p><span style='FONT-FAMILY:儷宋 Pro'><font size='3'>「阿煌仔你是欲去佗位？食飯啊。阿爸是走去佗位啊？」</font></span></p>
<p><span style='FONT-FAMILY:儷宋 Pro'><font size='3'>「我無愛食。」阿煌雄雄使性地。</font></span></p>
<p><span style='FONT-FAMILY:儷宋 Pro'><font size='3'>阿母那拭手那行出來。</font></span></p>
<p><span style='FONT-FAMILY:儷宋 Pro'><font size='3'>「阿爸走去佗位啊？」</font></span></p>
<p><span style='FONT-FAMILY:儷宋 Pro'><font size='3'>「毋知影。」</font></span></p>
<p><span style='FONT-FAMILY:儷宋 Pro'><font size='3'>阿母看著阿海。阿海兇狂覕起來。阿煌卻行向埕斗。</font></span></p>
<div><span style='FONT-FAMILY:儷宋 Pro'><font size='3'>「欲去佗味啊？食飯啊，食煞遮去耍啊。」</font></span></div>
<p><span style='FONT-FAMILY:儷宋 Pro'><font size='3'>「無愛。」阿煌回頭翹嘴的回答，阿海佇牆仔外看阿煌的動靜，阿煌嘛向遐的方向使目色。阿母搖頭吐氣。</font></span></p>
<p><span style='FONT-FAMILY:儷宋 Pro'><font size='3'>「閣咧使性地，閣欲予阿爸罵啊是無？」</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span><span style='LINE-HEIGHT:1.6;FONT-FAMILY:儷宋 Pro;FONT-SIZE:medium'>阿煌面色落軟，伸手。彼是欲要錢的意思。阿母知影阿煌閣予阿爸罵啊，新幹底無爽快，就撏二十箍予伊。阿煌提著錢，用傱得出去。</span><span style='LINE-HEIGHT:1.6;FONT-FAMILY:儷宋 Pro;FONT-SIZE:medium'> </span></p>
<p><span style='FONT-FAMILY:儷宋 Pro'><font size='3'>「愛小心啊。」</font></span></p>
<p><span style='FONT-FAMILY:儷宋 Pro'><font size='3'>阿煌逐佇阿海後尾，往野外去。阿母入去厝內。</font></span></p>
<p>＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝＝</p>
<p><span style='FONT-FAMILY:儷宋 Pro' lang='EN-US'> </span><font size='4'><span style='font-family:儷宋 Pro;line-height:1.6'>阿煌大喙大喙吸著野外的新鮮空氣。鬱卒的情緒已經擲到九霄雲外，水色的天惦惦飄浮的雲內底寄著伊少年的夢想。一蕊親像明蝦，尚頂面彼蕊煞親像虎頭。正爿彼蕊親像兔仔，倒爿煞有淡薄仔親像彎曲的蛇。尚下底伸展作</span><span style='font-family:儷宋 Pro;line-height:1.6' lang='EN-US'>the</span><span style='font-family:儷宋 Pro;line-height:1.6'>牛的模樣。伊的心隨著天頂飄逸的白雲散聚的起伏、飛。親像畫圖仝款，佇心中貯著希望佮夢想。</span></font></p>









<p><span style='font-family:儷宋 Pro' lang='EN-US'><font size='4'> </font></span></p>

<p><span style='font-family:儷宋 Pro' lang='EN-US'><font size='4'> </font></span></p>

<p><span style='font-family:儷宋 Pro'><font size='4'>佇阿煌的跤邊，有一隻草蜢仔當微微仔揲翼向前飛去。隨著阿煌的跤步向前徒閣向前一跳。天氣晴朗、風吹草偃，鳥仔佇樹尾。</font></span></p>

<p><span style='font-family:儷宋 Pro' lang='EN-US'><font size='4'> </font></span></p>

<p><span style='font-family:儷宋 Pro'><font size='4'>「來掠栗鳥仔好無？」阿海笑笑仔煽動伊</font></span></p>

<p><span style='font-family:儷宋 Pro' lang='EN-US'><font size='4'> </font></span></p>

<p><span style='font-family:儷宋 Pro'><font size='4'>「好矣，毋過欲按怎掠？」阿煌看著樹尾，歪頭想。伊的目睭爍金，規身軀的血規四界流動。若是會當掠著有偌好。掠著矣，會使烘鳥仔巴，若是閣活矣，就囥入去籠仔內好好矣飼。阿煌一睏仔想著足濟。</font></span></p>

<p><span style='font-family:儷宋 Pro' lang='EN-US'><font size='4'> </font></span></p>

<p><span style='font-family:儷宋 Pro'><font size='4'>「這<span lang='EN-US'>…..</span>」阿海一時間嘛想袂著掠栗鳥仔的方法。「規氣咱來去搜鳥仔的岫，提鳥仔卵好矣？」</font></span></p>

<p><span style='font-family:儷宋 Pro'><font size='4'>「這嘛好，毋過佗位有栗鳥仔岫矣？」</font></span></p>

<p><span style='font-family:儷宋 Pro'><font size='4'>「有矣，行，我𤆬你去揣」</font></span></p>

<p><span style='font-family:儷宋 Pro'><font size='4'>阿海𤆬著阿煌佇野裡四界走。阿煌袂記得頭拄仔予阿爸罵。一心一意只想著栗鳥仔的卵。留底厝偌爾無趣味、偌爾矣煩！</font></span></p>

<p><span style='font-family:儷宋 Pro' lang='EN-US'><font size='4'> </font></span></p>

<p><span style='font-family:儷宋 Pro'><font size='4'>彼種受著壓迫的黑暗、鬱卒空氣，予阿煌對家己的厝真煩。厝內無理解、交流，無明朗的笑聲，干焦有冷淡的沈默。阿爸定定去鎮上的店仔啉酒。因為阿爸有錢，所以佇鎮上真有勢。阿爸拋棄家己的家庭，去外口佮菜店的查某耍，遮的阿煌攏知影。伊知影阿爸佇鎮上𨑨迌，嘛因為按呢伊對阿爸的反感閣較濟。有一日暗頭仔對學校放學轉來，經過菜店，伊閣親目睭看著阿爸粗魯的笑聲，野蠻的攬著查某咧唚。阿煌毋捌將這件代誌講予阿母知影，只是見擺阿爸管制伊𨑨迌時，伊的目睭前就會出現這个畫面，伊的心嘛愈來愈冷。爾且，伊並無愛這種感覺。</font></span></p>

<p><span style='font-family:儷宋 Pro' lang='EN-US'><font size='4'> </font></span></p>

<p><font size='4'><span style='font-family:儷宋 Pro'>但，佇這時陣，阿煌感覺來自阿爸的管制感，已經消失佇樹林彼爿。伊佮阿海歡喜的笑。兩人大聲唱著學校教</span><span style='font-family:新細明體'>過的歌。歌聲佇四箍輾轉攏有回音，閣傳入去怹的耳空內足好聽矣。這是一種予人歡喜的體驗。阿煌的心內燃起編織夢想的情緒。原野的歌聲，</span><span style='font-family:儷宋 Pro'>遮爾濟豐富的表現，其中有足濟，萬物佇其中如此可親可愛、自由浪漫。</span></font></p>

<p><span style='font-family:儷宋 Pro' lang='EN-US'><font size='4'> </font></span></p>

<p><font size='4'><span style='font-family:儷宋 Pro'>竹林下跤有幾个囡仔塊耍。「覕好猶袂？」「猶未」長長的囡仔聲。</span><span style='font-family:新細明體'>怹塊耍覕相揣。</span></font></p>

<p><font size='4'><span style='font-family:新細明體'>有一个</span><span style='font-family:儷宋 Pro'>囡仔做鬼，掩目睭，覆佇相思樹頂。其他的囡仔散開，開始</span><span style='font-family:新細明體'>揣所在覕。</span></font></p>

<p><font size='4'><span style='font-family:儷宋 Pro'>「阿海，</span><span style='font-family:新細明體'>怹底耍覕相揣」</span></font></p>

<p><span style='font-family:新細明體'><font size='4'>「哪有啥好耍？咱來走」</font></span></p>

<p><font size='4'><span style='font-family:新細明體'>「毋閣看起來足好耍矣」阿煌偌行，笑咍咍看著彼群</span><span style='font-family:儷宋 Pro'>囡仔咧耍，看得趣味趣味。</span></font></p>

<p><font size='4'><span style='font-family:儷宋 Pro'>「掠著矣！掠著矣！」做鬼的足歡喜叫出來。予鬼掠著的囡仔嘛歹勢的笑，足緊得對家己</span><span style='font-family:新細明體'>覕的所在走出來。「閣掠著矣！」鬼一面叫，一面走來走去的四界揣人。一个</span><span style='font-family:儷宋 Pro'>囡仔翹嘴得講：「鬼偷食步，無算。」「掠著矣！掠著矣！」有時陣，做鬼的囡仔攏會假無意，嚇驚遐的閣</span><span style='font-family:新細明體'>覕的</span><span style='font-family:儷宋 Pro'>囡仔。規陣人耍得足歡喜。</span></font></p>

<p><span style='font-family:儷宋 Pro' lang='EN-US'><font size='4'> </font></span></p>

<p><font size='4'><span style='font-family:儷宋 Pro'>「阿海，咱嘛來耍</span><span style='font-family:新細明體'>覕相揣好無？」</span></font></p>

<p><span style='font-family:新細明體'><font size='4'>「噢」阿海勉強答應</font></span></p>

<p><span style='font-family:新細明體'><font size='4'>「逐家，阮嘛欲耍」阿煌歡喜的笑，等鬼將所有的人攏掠出來。</font></span></p>

<p><font size='4'><span style='font-family:新細明體'>總算逐家攏出來矣，做鬼的宣佈後一个做鬼的是阿花。「阿仙，我來做鬼，與我佮恁作伙耍好無？」阿煌懇求彼个做鬼的人。「這馬我做鬼，逐家緊去揣所在覕」伊的聲音足響佮逐家宣布，家己嘛掩</span><span style='font-family:儷宋 Pro'>目睭覆佇相思樹頂。其他的仔隨散開</span><span style='font-family:新細明體'>揣所在覕。遮的對遐的囡仔來講，有人肯做鬼，怹是絕對歡迎，只要遊戲會當耍落去就會使。阿煌大聲的喝：</span></font></p>

<p><span style='font-family:新細明體'><font size='4'>「好啊袂？」</font></span></p>

<p><span style='font-family:新細明體'><font size='4'>「猶未」有囡仔應聲，可是聲音已經足遠矣。</font></span></p>

<p><span style='font-family:新細明體'><font size='4'>「好啊袂？」阿煌閣問。</font></span></p>

<p><span style='font-family:新細明體' lang='EN-US'><font size='4'> </font></span></p>

<p><font size='4'><span style='font-family:新細明體'>「已經好啊袂？」阿煌一面喝，一面展開</span><span style='font-family:儷宋 Pro'>目睭向四周圍看。伊足興的四界走來走去，有時陣發現矣，嘛當作無看著，等第二回才雄雄「哇<span lang='EN-US'>…</span>」一聲，共對方掠準準。笑聲隨爆出來。紲落來第二个、第三个攏掠出來矣。等到逐家攏予伊掠出來，</span></font></p>

<p><font size='4'><span style='font-family:儷宋 Pro'>尚尾予人發現的囡仔開始膨風家己</span><span style='font-family:新細明體'>覕的所在偌內底。煞尾遮的囡仔嘛開始討論誰覕偌好。但尚尾誰嘛袂記得結果是按怎，閣繼續耍覕相揣。</span></font></p>

<p><span style='font-family:新細明體' lang='EN-US'><font size='4'> </font></span></p>

<p><font size='4'><span style='font-family:新細明體'>佇天頂開始出現一群一群鳥仔轉去鳥仔岫時，白翎鷥嘛規陣規陣飛轉去相思樹頂懸，日頭落山的紅霞共天染紅半</span><span style='font-family:儷宋 Pro'>爿天，日頭已經欲落山矣。囡仔嘛一陣一陣的散去。是作田人開始煮暗頓的時間，每一戶的厝頂攏開始有一陣一陣的白煙。</span></font></p>

<p><span style='font-family:儷宋 Pro' lang='EN-US'><font size='4'> </font></span></p>

<p><font size='4'><span style='font-family:儷宋 Pro'>「轉來去啦！」阿海催著阿煌。名叫阿花的查某囡仔，就蹛阿煌兜附近，所以伊嘛咧等阿煌作伙轉去。阿煌一時閣無想欲轉去，偌是家己佮阿海耍的代誌閣予阿爸隻影，免不了要面對早起彼種場面。伊一想到遮，就忍袂條</span><span style='font-family:新細明體'>規</span><span style='font-family:儷宋 Pro'>身軀交懍恂。伊討厭錯，無想欲轉去，阿煌對遊戲的幸福感一睏仔掉落去黑暗的深淵，予伊袂振動。伊的喙閣翹足懸，一心閣想欲耍。</span></font></p>

<p><span style='font-family:儷宋 Pro' lang='EN-US'><font size='4'> </font></span></p>

<p><span style='font-family:新細明體'><font size='4'>「已經足晏矣。」阿花看著阿煌的面</font></span></p>

<p><span style='font-family:新細明體'><font size='4'>「閣耍一睏仔嘛」阿黃親像想欲掩啥物，刁工按呢講，一無意思講伊無想欲轉去，只求會當盡量拖時間。阿煌牽著阿花的手，講咱去挽花了後才閣轉去。阿花聽著欲挽花，隨雙手贊成。</font></span></p>

<p><font size='4'><span style='font-family:新細明體'>阿黃偌笑偌走向野外。聽著遐有足媠的花蕊，伊就歡喜甲像啥物咧。阿海後來嘛想挽花才轉去嘛好，就佮</span><span style='font-family:新細明體'>怹作伙走去。</span></font></p>

<p><span style='font-family:新細明體' lang='EN-US'><font size='4'> </font></span></p>

<p><span style='font-family:儷宋 Pro'><font size='4'>暗色一層層罩過來，天愈來愈暗，遠山的形影已經親像紫殕色。四周圍攏惦起來。</font></span></p>

<p><span style='font-family:儷宋 Pro' lang='EN-US'><font size='4'> </font></span></p>

<p><span style='font-family:儷宋 Pro'><font size='4'>野外嘛轉成暗紫色，東面群山因夕陽反照而一時間光起來，紫案的暮色對四面八方圍過來。草中傳來陣陣的蟲叫聲。閣有水雞嘛鬥鬧熱款大聲唱歌。四周圍的氣氛煞足安靜、和平，可是阿煌煞如此傷心。伊悶悶的歎氣。</font></span></p>

<p><span style='font-family:儷宋 Pro' lang='EN-US'><font size='4'> </font></span></p>

<p><span style='font-family:儷宋 Pro'><font size='4'>遠遠有作田人對田野轉去，一面喝著水牛，一面唱著山歌。阿煌這時陣嘛感受著山歌憂愁的味，無氣地講：</font></span></p>

<p><span style='font-family:儷宋 Pro'><font size='4'>「咱緊轉去吧。」</font></span></p>

<p><span style='font-family:儷宋 Pro'><font size='4'>這時陣，阿海雄雄想起昨昏老師所出的作業。明仔載拜一老師會檢查作業，今仔日耍一工煞袂記寫。</font></span></p>

<p><span style='font-family:儷宋 Pro'><font size='4'>「阿煌，足害，我袂記得寫作業矣」阿海一面行，一面向阿煌講。阿煌嘛予伊案呢提醒，想著家己的作業嘛是一个攏無寫。</font></span></p>

<p><span style='font-family:儷宋 Pro'><font size='4'>「對啦，我嘛猶未動」但阿煌的反映煞是無感情的。阿海並無注意，一心只想著伊的作業。伊共題目攏想出來，閣一个一个仔詳細問阿煌，心內想：這聲真正愛趕緊轉去厝寫作業矣。</font></span></p>

<p><font size='4'><span style='font-family:儷宋 Pro'>阿煌予阿海一問，嘛專心起來，認真回答問題。作業對</span><span style='font-family:新細明體'>怹來講是非常要緊的代誌。阿煌嘛問阿海幾个問題。這時陣，伊已經嘛管不了阿爸會對伊按怎，只一心一意的想欲轉去厝寫作業。</span></font></p>

<p><span style='font-family:新細明體' lang='EN-US'><font size='4'> </font></span></p>

<p><span style='font-family:新細明體'><font size='4'>家己無理由無交作業，偌是作業無交，到時陣一定會予老師叫出去罵，彼有偌見笑矣。佇足濟小朋友面頭前予老師罵，對伊來講是一種侮辱。所以怹需要趕佇明仔載交作業的時間進前完成。怹互相替對方解決問題。有時因為袂記得問題，就想到頭慾破，兩人攏足著急。</font></span></p>

<p><span style='font-family:新細明體' lang='EN-US'><font size='4'> </font></span></p>

<p><span style='font-family:新細明體'><font size='4'>阿煌的阿爸去一逝鎮上，轉來規个心情攏無仝款矣。伊面親像關公，閣無夠氣的想著頭拄仔菜店查某的尻川。彼个查某的手骨親像胭脂般滑溜、親像蛇仝款煽動伊情慾的焰火。伊回想頭拄仔的溫存，醉顛顛的笑出來。伊行路歪膏揤斜，喙內唱著菜店查某所教伊的流行歌，東倒西歪行向轉去的路。</font></span></p>

<p><font size='4'><span style='font-family:新細明體'>阿煌一聽到阿爸的歌聲，規粒心隨冷一半。伊親像石頭仝款袂振袂動，阿海嘛著驚的停下跤步，伊親像熊熊遇著一个足恐怖的人，規身軀袂振袂動。阿花嘛佇遠遠的所在停跤。阿煌驚惶，伊希望阿海會當趕緊走，嘛希望阿花會當安全到厝。毋過伊按怎想嘛想袂到，家己會佇這个所在遇著阿爸，所以頭殼內一時之間嘛想袂出啥物會使替怹解圍的方法。阿煌嘛想欲走開，揣所在覕起來，兩人的心肝頭霹撲顫，無知影欲按怎才好。</span></font></p>

<p><span style='font-family:Times' lang='EN-US'><font size='4'> </font></span></p>

<p><font size='4'><span style='font-family:新細明體'>阿爸的歌聲雄雄停落來，伊一看著眼前這三个囡仔隨結目頭，鐵青的面掠狂起來，認為阿煌無聽伊的話，煞走出去耍這晏才轉來，真正是不可饒赦。而且閣是佮這散赤、垃圾的囡仔阿海作伙耍，伊想起今仔日早起的代誌，更加是規腹肚火，一个跤步向前，對阿煌面上啪～一聲就是一个（巴掌？）。阿煌予雄雄來的實腹五筋枷搧的倒摔向，彼種痛，真正是痛入骨頭內底。阿煌硬咬喙根看著阿爸，紲落來阿爸一手掠著阿海的手，阿海嚇驚共跪落來求饒。毋過阿煌的阿爸哪有可能放過伊？劈劈、啪啪對伊面搧幾个喙䫌。阿海痛共大聲吼出來。阿爸閣欲打，阿煌規腹肚火衝懸，掠著阿爸的手出力共咬落去。阿爸痛共哀一聲，夯跤向阿煌踢落去。阿煌這聲嘛忍袂條，痛共大聲吼。阿花徛佇邊仔看</span><span style='font-family:新細明體'>怹鬧共天地顛倒</span><span style='font-family:儷宋 Pro'>爿，聽阿煌、阿海吼，家己嘛驚共吼出來。阿</span><span style='font-family:新細明體'>爸這聲嘛戇矣，看著三个囡仔吼，開始感覺見笑，母過閣藉著酒氣教示阿煌，罵煞了後閣共蹔，阿煌吼共強強欲袂喘氣，阿花嘛驚惶嘛嘛吼，一路走轉去。</span></font></p>

<p><span style='font-family:新細明體' lang='EN-US'><font size='4'> </font></span></p>

<p><span style='font-family:新細明體'><font size='4'>阿煌出喙共應，阿爸閣打伊。打共阿煌親像雞仔叫，按呢煞愈來愈衝懸阿爸的無名火，無理智的佇阿煌身驅頂亂打亂踢，阿煌哀爸叫母的大聲吼，阿海看範勢毋著，隨替阿煌求情。</font></span></p>

<p><span style='font-family:新細明體'><font size='4'>「阿伯，你大人有大量請你饒赦阮。阮毋是去耍。是阿姆看你攏無轉來，叫阮來接你轉去厝。阮真正毋是去耍矣！」</font></span></p>

<p><font size='4'><span style='font-family:新細明體'>阿海含著目屎講。白賊話佇這時陣無的確會有特殊的作用。頭拄仔聽著阿煌的阿爸罵阿煌的話，就知影阿煌的阿爸是無歡喜家己的後生佮</span><span style='font-family:新細明體'>怹作伙耍。阿海嘛知影家己厝內真散赤，佮怹的身份、地位無仝是伊受討厭的主要原因。毋過阿煌予伊阿爸打、罵嘛實在足可憐。所以伊足巧的講一个白賊。</span></font></p>

<p><span style='font-family:新細明體'><font size='4'>這聲阿煌的阿爸停手矣。聽著阿海按呢說，才感覺有稍寡歹勢。或者是家己拂毋著。伊嘛閣結一个面，徛佇彼無出聲。足無簡單對幾分的醉意清醒過來，伊遮發現家己是傷晏轉去矣。這聲遮無意無意的對厝的路行轉去。</font></span></p>

<p><span style='font-family:新細明體' lang='EN-US'><font size='4'> </font></span></p>

<p><font size='4'><span style='font-family:新細明體'>阿煌猶閣坐佇塗跤吼袂煞，阿海嘛猶閣塊吼，伊煞向前去共阿海扶起來。阿海勉強爬起來。阿海對心肝內感覺同情阿煌，更加怨恨阿煌的阿爸。伊對已經行遠阿煌的阿爸尻脊後呸瀾，一方面閣安慰阿煌。尾仔，已經想袂出安慰的話矣，就惦起。兩人就按呢佇黑暗的野外徛足久。</span></font></p>

<p><span style='font-family:Times' lang='EN-US'><font size='4'> </font></span></p>

<p><span style='font-family:新細明體'><font size='4'>阿煌終於無閣吼矣。阿海苦勸伊轉去厝。毋閣阿煌心肝內想：我永遠攏無愛轉去厝矣。</font></span></p>

<p><font size='4'><span style='font-family:新細明體'>「我今仔日</span><span style='font-family:儷宋 Pro'>蹛佇恁兜好無？我無想袂轉去矣。」</span></font></p>

<p><span style='font-family:儷宋 Pro'><font size='4'>阿海瞭解阿煌。所以就𤆬伊對厝行轉去。兩人攏佮作業放袂記矣。</font></span></p>

<p><span style='font-family:儷宋 Pro'><font size='4'>隔工，阿煌總算佇阿母的苦勸之下，對阿母轉去厝矣。</font></span></p>

</div></td></tr></tbody></table></div></div><br /><small>Updated on <abbr class="updated" title="2013-07-03T08:51:32.213Z">&#19971;&#26376; 3, 2013</abbr> by <span class="author"><span class="vcard"><a class="fn" href="mailto:tuetedchao@gmail.com">Ellen Chao</a></span></span> (<a href="../history.html">Version <span class="sites:revision">12</span></a>)</small><br /></div></div></body></html>