<html><head><title>&#24043;&#27704;&#31119;-&#38463;&#29004;&#33287;&#29238;&#35242; (Version 11)</title></head><body><div class="hentry webpage" id="https://sites.google.com/feeds/content/site/2013shoatai/8109854506427445951"><h3><span class="entry-title">&#24043;&#27704;&#31119;-&#38463;&#29004;&#33287;&#29238;&#35242;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<p style='TEXT-ALIGN:center' align='center'><span style='FONT-FAMILY:新細明體;FONT-SIZE:26pt'>阿煌佮阿爸</span></p>
<p><span lang='EN-US'> </span></p>
<p><span style='FONT-FAMILY:新細明體'>阿煌規身交懍恂聽阿爸體剔，事實上，阿煌棄嫌阿爸體剔的成分比<font color='#ff0000'>懼怕</font>的成分加<font color='#ff0000'>卡</font>濟。伊倔強、不滿的情緒規<font color='#ff0000'>个</font>寫<font color='#ff0000'>佇</font>面上。家己只是想欲耍</span><span lang='EN-US'>niā-niā</span><span style='FONT-FAMILY:新細明體'>。伊</span><span lang='EN-US'>m̄-bat</span><span style='FONT-FAMILY:新細明體'>，佮阿海耍到底有啥物毋好？伊心肝底一<font color='#ff0000'>腹</font>怨氣，規<font color='#ff0000'>个</font>面漲<font color='#ff0000'>佮</font>若關公，強強欲哭出來。阿煌氣怫怫<font color='#ff0000'>揪著</font>伊的衫，一句話攏毋講。</span></p>
<p><span style='FONT-FAMILY:新細明體'>「毋是吩咐過你<font color='#ff0000'>莫</font>干焦顧</span><img style='LINE-HEIGHT:20px;FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0);FONT-SIZE:15px' src='http://twblg.dict.edu.tw/holodict_new/fontPics/F52D.gif' border='0'/><span style='LINE-HEIGHT:20px;FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0);FONT-SIZE:15px'>迌</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>毋是叫你莫</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>佮遐的垃儳囡仔做伙耍？」</span></p>
<p><span style='FONT-FAMILY:儷宋 Pro'>阿爸的口氣非常嚴厲。伊本底就足討厭阿煌佮隔壁的囡仔<font color='#ff0000'>做</font>伙耍。遐的散食人，流兩管鼻的囡仔，伊形容做「<font color='#9900ff'>小鬼</font>」，指「鬼招來的監囚」，因此，伊認為予遐的流鼻的猴囡仔佮</span><img style='LINE-HEIGHT:20px;FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0);FONT-SIZE:15px' src='http://twblg.dict.edu.tw/holodict_new/fontPics/E701.gif' border='0'/><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>兜體面的阿煌耍，活欲見笑死。伊對遐的猴囡仔根本就</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#9900ff'>看起</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>。</span></p>
<p><span style='FONT-FAMILY:儷宋 Pro'>「你若是閣毋聽我的話，我也無愛閣管你。隨共你趕出去。」</span></p>
<p><span style='FONT-FAMILY:儷宋 Pro'>阿爸<font color='#9900ff'>勒</font>目眉。阿煌<font size='6' color='#ff0000'>仝</font>款毋講話。阿爸徛起來點一支薰，一張面氣<font color='#ff0000'>佮</font>若關公。伊愈想愈感覺愛用藤條來教示後生，<font color='#ff0000'>毋</font>閣<font color='#ff0000'>打</font></span><span style='LINE-HEIGHT:1.6;FONT-FAMILY:儷宋 Pro;FONT-SIZE:12pt'>袂落</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>手</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>。伊認輸，<font color='#ff0000'>恬恬</font></span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>予伊感覺</span><span style='LINE-HEIGHT:1.6;FONT-FAMILY:儷宋 Pro;FONT-SIZE:12pt'>袂喘氣</span></p>
<p><span style='FONT-FAMILY:儷宋 Pro'>「以後<font color='#ff0000'>予</font>我較注意咧。若<font color='#ff0000'>無</font>我會<font color='#ff0000'>予</font>你刣死。」</span></p>
<p><span style='FONT-FAMILY:儷宋 Pro'>阿煌面色足歹看，伊目睭仁</span><span style='LINE-HEIGHT:20px;BACKGROUND-COLOR:rgb(255,255,255);FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0);FONT-SIZE:15px'>褫</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>開，完全毋</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>懼怕</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>，甚至帶</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>可恨的眼神青</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>阿爸。阿煌的心內一直怪阿爸：「阿爸上可惡」</span></p>
<p><span style='FONT-FAMILY:儷宋 Pro'>阿爸的面色並<font color='#ff0000'>無</font>較好，顛倒愈來愈歹的睨阿煌。阿黃看見阿爸的面色愈來愈歹，伊就</span><span style='LINE-HEIGHT:51px;FONT-FAMILY:儷宋 Pro;COLOR:rgb(255,0,0);FONT-SIZE:xx-large'>仝</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>款，反對的情感嘛愈來愈</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#9900ff'>高漲</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>，對阿爸更加毋放在眼</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>內</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>。阿爸對這</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>个</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>囡仔完全</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>無</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>了解，好耍的心理受</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>著</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>阿爸的權威控制，這馬伊對阿爸的體剔</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt' lang='EN-US'><a rel='nofollow' href='http://210.240.194.97/TG/Concordance/kwic.asp?hp=hl&amp;su=%B5L%C1%B1%A5%D6'><span style='COLOR:windowtext;TEXT-DECORATION:none' lang='ZH-TW'>無螫皮</span></a></span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>，所以</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>佇</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>予罵時，伊</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#9900ff'>干焦</font><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>向</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>阿爸受氣。</span></p>
<p><span style='FONT-FAMILY:儷宋 Pro'>阿爸<font color='#ff0000'>佇</font>阿煌佮別个囡仔耍，總是會將阿煌罵臭頭。阿爸嚴厲的感情、語言予阿煌產生強烈的反抗心理。<font color='#ff0000'>佇</font>其他的代誌<font color='#ff0000'>傷</font>懸，阿爸對阿煌根本當<font color='#ff0000'>做</font>空氣。細漢時，伊毋捌買過一粒糖含仔抑是一項</span><img style='LINE-HEIGHT:20px;FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0);FONT-SIZE:15px' src='http://twblg.dict.edu.tw/holodict_new/fontPics/F52D.gif' border='0'/><span style='LINE-HEIGHT:20px;BACKGROUND-COLOR:rgb(255,255,255);FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0);FONT-SIZE:15px'>迌物</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>仔予阿煌。阿煌食的四秀仔的錢，攏是阿母予伊的，回想起來，阿</span><font style='LINE-HEIGHT:1.6;FONT-FAMILY:儷宋 Pro;FONT-SIZE:10pt' color='#ff0000'>煌</font><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>根本毋捌享受過阿爸的關愛。</span></p>
<p><span style='FONT-FAMILY:儷宋 Pro'>自然，阿煌對阿爸馬總是白仁相對看。伊對阿爸的態度<font color='#ff0000'>足</font>冷淡，而且<font color='#ff0000'>毋</font>知影從何時開始對阿爸產生一種轉</span><span style='LINE-HEIGHT:1.6;FONT-FAMILY:儷宋 Pro;FONT-SIZE:12pt'>袂</span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>過來的偏見。當然，<font color='#ff0000'>佇</font>較細漢時，阿煌是足<font color='#ff0000'>驚</font>阿爸的，逐擺若對著阿爸的視線，不管是<font color='#ff0000'>毋</font>是有代誌，<font color='#ff0000'>一</font>攏會揣所在覕。<font color='#ff0000'>佇</font>伊的目睭<font color='#ff0000'>內</font>，天下上可怕的物仔，就是阿爸的<font color='#ff0000'>彼</font>張面<font color='#ff0000'>啊</font>。伊<font color='#ff0000'>毋</font>知影是按怎，凡勢干焦本能上有這種感覺。所以，阿爸定定體剔阿煌，對阿煌一直覕伊，伊就感覺起<font color='#9900ff'>毛</font></span><span style='LINE-HEIGHT:1.6;FONT-FAMILY:新細明體;FONT-SIZE:10pt'><font color='#9900ff'>䆀</font></span><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>。</span></p>
<p><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'><br/></span></p>
<p><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'>======================================================================================================</span></p>
<p><span style='LINE-HEIGHT:1.6;FONT-FAMILY:儷宋 Pro;FONT-SIZE:10pt'><br/></span></p>

<p><span style='FONT-FAMILY:儷宋 Pro'><font size='3'>阿煌有時陣覕佇阿母的衫下跤，親像飯匙銃仝款看著阿爸，阿爸看著伊按呢更加掠狂，連阿母嘛做伙罵摻落去。阿母只好隨在伊去嚷，一點仔法度攏。就按呢，阿爸磕袂著嚷人的模樣就深深印佇阿煌的心肝內。了後阿煌漸漸捌代誌，個性嘛開始改變。伊定定冷淡的掠伊阿爸看，恬恬毋講話。予罵的時陣，伊的心肝內開始想講：「強欲煩死矣！」佇感情上嘛漸漸隨著這種情緒的產生來怨恨阿爸。慣勢了阿爸的大細聲，伊心肝內毋但袂感覺艱苦，顛倒是對阿爸怨嘆的情緒愈來愈懸。</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>阿爸恬恬的看阿煌，阿煌嘛親像電火柱仝款定定徛佇遐。阿爸吐一口氣，父子之間有一堵無法度迒過的牆，或者是父子根本就是兩條線，永遠攏袂相交插。閣較親像<span lang='EN-US'>chhì-ūi</span>仝款，無法度相磕。或者是阿爸根本毋捌想欲試看覓迒過一堵牆。阿爸悶悶的噗薰，三不五時看伊一眼。</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>空氣愈來愈悶矣。阿爸姑不而將只好走去埕斗。阿爸無法度掌握家己的後生，一方面感覺無奈，一方面閣感覺懊惱。伊根本毋肯反省伊家己，阿煌已經十二歲，伊抑是毋捌認真想過的個性。伊嘛毋捌反省家己的態度、家己的評判能力，干焦感覺阿煌佇外面的言行舉止來批判伊。靠著家己的喜惡來控制阿煌的行為。毋閣阿煌有阿煌心內的想法，有伊家己的性格，有伊親像囡仔仝款的興趣、好奇心佮愛耍的心理。阿煌有伊家己的內心世界，毋閣做阿爸矣從到今攏毋捌深入了解過。</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>阿煌抱著伊的頭覆佇桌頂，因為傷激動，所以血壓衝懸，感覺頭殻燒燒。沈默仝款予伊感覺強強欲袂喘氣。就算是按呢，伊嘛是堅持用沈默來對抗阿爸。伊的心內仝款著急不安、一片烏暗。伊毋知影家己是按怎袂使佮阿海作伙耍？是按怎見擺佮阿海耍攏愛予阿爸教示？家己毋捌做啥物歹代誌。伊佇心肝底烏白想，毋閣伊毋驚阿爸罵，顛倒是已經慣勢啊。伊驚阿爸討厭伊，佇伊印象內底，阿爸的心是足歹瞭解的，伊彼款的冷淡佮無情。阿爸的心肝比啥物攏冷、攏硬。阿煌深深體會著家己的不幸。目屎流佮歸个面。「啊！我無愛。」阿煌感覺到孤獨佮討厭的感覺歸个吸佇伊的感覺神經，規腹火佇伊的胸坎內燒起來。伊小小的心靈開始閃動死亡的念頭。活佇這个世間是遐爾啊無趣味、悲涼，死亡的念頭慢慢湠向墓壙。遮的念頭竟然有致命的迷人，伊親像佇夢中，花花的描繪遮的景象。伊想像中的死亡是無任何的痛苦、嘛無任何快樂的樂園。阿煌生平頭一擺佇腦海內描繪天國中的死亡模樣，親像做夢仝款思考死亡。伊想：規氣死死矣，準拄煞。</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>阿煌想著死，只不過是一種念頭爾爾。其中並無任何厭世的成份。伊只是寂寞佮動著死的念頭爾爾。</font></span></p>
<p><span style='FONT-FAMILY:儷宋 Pro'><font size='3'>「阿煌仔，阿煌」</font></span><span style='LINE-HEIGHT:1.6;FONT-FAMILY:儷宋 Pro;FONT-SIZE:medium'> </span></p>
<p><span style='FONT-FAMILY:儷宋 Pro'><font size='3'>阿煌心內一驚，親像今仔對夢中醒過來仝款，懷疑頭拄仔彼个聲音是毋是咧叫伊。</font></span></p>
<p><span style='FONT-FAMILY:儷宋 Pro'><font size='3'>「阿煌，欲做伙耍無？」</font></span></p>
<p><font size='3'><span style='FONT-FAMILY:儷宋 Pro'>阿海徛佇埕斗。阿海進前捌予阿爸教示過，所以足驚的向厝內偷看，想欲知影內面的動靜。雖然in就是蹛佇隔壁，毋閣阿海卻毋捌入來阿煌</span><img style='LINE-HEIGHT:20px;FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0)' src='http://twblg.dict.edu.tw/holodict_new/fontPics/E701.gif' border='0'/><span style='LINE-HEIGHT:1.6;FONT-FAMILY:儷宋 Pro'>兜，甚至對</span><img style='LINE-HEIGHT:20px;FONT-FAMILY:Segoe UI,Charis SIL,Lucida Sans Unicode,新細明體;COLOR:rgb(0,0,0)' src='http://twblg.dict.edu.tw/holodict_new/fontPics/E701.gif' border='0'/><span style='LINE-HEIGHT:1.6;FONT-FAMILY:儷宋 Pro'>有幾分啊的害怕。伊用梢聲嚨喉低聲喝：</span></font></p>
<p><span style='FONT-FAMILY:儷宋 Pro'><font size='3'>「欲作伙去外口掠蝴蝶毋？」</font></span></p>
<p><span style='FONT-FAMILY:儷宋 Pro'><font size='3'>「嗯」</font></span></p>
<p><span style='FONT-FAMILY:儷宋 Pro'><font size='3'>阿煌並無馬上徛起來。伊的心肝內猶未解開。彼个無法度喘氣的感覺抑閣佇伊的心肝頭，所以無法度親像平常時仝款隨答應，毋閣按呢顛倒予他感覺困擾，一時無法度決定欲去？抑是毋去？</font></span></p>
<p><span style='FONT-FAMILY:儷宋 Pro'><font size='3'>「按怎啊？」</font></span></p>
<p><span style='FONT-FAMILY:儷宋 Pro'><font size='3'>阿煌恬恬咬著喙唇。</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>「究竟是欲去抑無？」</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>「好，欲去！」</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>阿煌足急起身行去門口</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>「你食過無？」</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>「啥物？」</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>「中晝啊！」</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span></p>
<p><span style='FONT-FAMILY:儷宋 Pro'><font size='3'>阿煌抑無食飯，厝內傳來阿母的叫聲：</font></span></p>
<p><span style='FONT-FAMILY:儷宋 Pro'><font size='3'>「阿煌仔你是欲去佗位？食飯啊。阿爸是走去佗位啊？」</font></span></p>
<p><span style='FONT-FAMILY:儷宋 Pro'><font size='3'>「我無愛食。」阿煌雄雄使性地。</font></span></p>
<p><span style='FONT-FAMILY:儷宋 Pro'><font size='3'>阿母那拭手那行出來。</font></span></p>
<p><span style='FONT-FAMILY:儷宋 Pro'><font size='3'>「阿爸走去佗位啊？」</font></span></p>
<p><span style='FONT-FAMILY:儷宋 Pro'><font size='3'>「毋知影。」</font></span></p>
<p><span style='FONT-FAMILY:儷宋 Pro'><font size='3'>阿母看著阿海。阿海兇狂覕起來。阿煌卻行向埕斗。</font></span></p>
<div><span style='FONT-FAMILY:儷宋 Pro'><font size='3'>「欲去佗味啊？食飯啊，食煞遮去耍啊。」</font></span></div>
<p><span style='FONT-FAMILY:儷宋 Pro'><font size='3'>「無愛。」阿煌回頭翹嘴的回答，阿海佇牆仔外看阿煌的動靜，阿煌嘛向遐的方向使目色。阿母搖頭吐氣。</font></span></p>
<p><span style='FONT-FAMILY:儷宋 Pro'><font size='3'>「閣咧使性地，閣欲予阿爸罵啊是無？」</font></span></p>
<p><span style='FONT-FAMILY:儷宋 Pro' lang='EN-US'><font size='3'> </font></span><span style='LINE-HEIGHT:1.6;FONT-FAMILY:儷宋 Pro;FONT-SIZE:medium'>阿煌面色落軟，伸手。彼是欲要錢的意思。阿母知影阿煌閣予阿爸罵啊，新幹底無爽快，就撏二十箍予伊。阿煌提著錢，用傱得出去。</span><span style='LINE-HEIGHT:1.6;FONT-FAMILY:儷宋 Pro;FONT-SIZE:medium'> </span></p>
<p><span style='FONT-FAMILY:儷宋 Pro'><font size='3'>「愛小心啊。」</font></span></p>
<p><span style='FONT-FAMILY:儷宋 Pro'><font size='3'>阿煌逐佇阿海後尾，往野外去。阿母入去厝內。</font></span></p>
<p><br/></p>
<p><span style='FONT-FAMILY:儷宋 Pro' lang='EN-US'> </span></p></div></td></tr></tbody></table></div></div><br /><small>Updated on <abbr class="updated" title="2013-06-25T03:39:25.345Z">&#20845;&#26376; 25, 2013</abbr> by <span class="author"><span class="vcard"><a class="fn" href="mailto:tuetedchao@gmail.com">Ellen Chao</a></span></span> (<a href="../history.html">Version <span class="sites:revision">11</span></a>)</small><br /></div></div></body></html>