<html><head><title>&#37165;&#28165;&#25991;&#38598;&#65293;&#24107;&#29983; (Version 3)</title></head><body><div class="hentry webpage" id="https://sites.google.com/feeds/content/site/2013shoatai/859084749569167278"><h3><span class="entry-title">&#37165;&#28165;&#25991;&#38598;&#65293;&#24107;&#29983;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><div style='text-align:center'><p align='center'><span style='font-size:20.0pt;font-family:標楷體'>老師佮學生</span></p><div style='text-align:left'><span style='line-height:1.6'><font size='3'><span>       </span></font></span><span style='font-family:標楷體;text-align:center;line-height:1.6'><font size='3'>「電話聲喨喨叫。」</font></span></div>

<p style='text-align:left'><font size='3'><span style='font-family:標楷體' lang='EN-US'>    </span><span style='font-family:標楷體'>王立平將電話攑起來聽，是林素英對病院內底敲來的，講林素月老師叫伊馬上過去，將畫圖的工具嘛做伙提去。</span></font></p>

<p style='text-align:left'><font size='3'><span style='font-family:標楷體' lang='EN-US'>    </span><span style='font-family:標楷體'>伊的心肝<span lang='EN-US'>phih8-phok8
tsh</span>á<span lang='EN-US'>inn</span>。彼是無可能的代誌，伊一直想欲畫一幅圖是林老師的畫像，她一直攏無答應。是毋是她的病情惡化，愛伊替她畫一張遺像？</span></font></p>

<p style='text-align:left'><font size='3'><span style='font-family:標楷體' lang='EN-US'>    </span><span style='font-family:標楷體'>林素月老師並無教過伊。她是伊離開高中以後，才入來這間高中教冊的。但是伊佮她佇進前就熟似矣。她以早是伊的美術老師的女朋友，在伊看起來，閣較親像是未婚妻。每一個人攏認為，</span><span style='font-family:標楷體' lang='EN-US'>in </span><span style='font-family:標楷體'>無理由無結婚。</span></font></p>

<p style='text-align:left'><font size='3'><span style='font-family:標楷體' lang='EN-US'>    </span><span style='font-family:標楷體'>佇一般的高中內底，因為愛聯考的關係，美術課是予人疏忽的課程之一，除了少數的學生以外，大部份的人對美術完全無興趣。仝款的是，教美術的老師嘛無啥想法抑是野心。</span></font></p>

<p style='text-align:left'><font size='3'><span style='font-family:標楷體' lang='EN-US'>    </span><span style='font-family:標楷體'>王立平自細漢就佮意畫圖，只是環境的關係，一直無機會接近，嘛毋敢下決心。伊會行這條路，會使完全講是受著張老師的欣賞佮鼓勵。嘛是因為張老師的關係，伊尊稱林素月老師。</span></font></p>

<p style='text-align:left'><font size='3'><span style='font-family:標楷體' lang='EN-US'>    </span><span style='font-family:標楷體'>張老師上</span><span style='font-family:新細明體-ExtB,serif'>&amp;#x20895;</span><span style='font-family:標楷體'>的是畫人物。佇台灣，專心咧畫人物畫的人並無濟。張老師上佮意畫查某人。有徛<span lang='EN-US'>leh</span>的、坐<span lang='EN-US'>leh</span>的、倒<span lang='EN-US'>leh</span>的，有穿衫的，嘛有褪腹裼的。各種年齡的人物伊攏有<span lang='EN-US'>leh</span>畫，有時仔嘛會佇野外畫，但是大部分的時間是佇畫圖的工作室內底做工課。伊定定請</span><span lang='EN-US'> bô-ti̍k- jî </span><span style='font-family:標楷體'>去伊的工作室予伊畫圖。佇台灣有能力請著各種</span><span lang='EN-US'>bô-ti̍k- jî</span><span style='font-family:標楷體' lang='EN-US'> </span><span style='font-family:標楷體'>的畫家無算濟。</span></font></p>

<p style='text-align:left'><font size='3'><span style='font-family:標楷體' lang='EN-US'>    </span><span style='font-family:標楷體'>張老師佮意畫圖，嘛佮意啉酒，就親像李白佮意作詩嘛佮意啉酒按呢，所以就像有人叫李白為詩仙按呢，叫張老師畫仙。實際上，伊嘛有淡薄仔像仙，因為伊已經留了長長的嘴鬚，風吹來就飄<span lang='EN-US'>ah</span>飄，真正親像仙。聽講，張老師畫</span><span style='font-family:標楷體'>褪腹裼的身軀的時陣，若無啉酒就毋敢攑筆畫。</span></font></p>

<p style='text-align:left'><font size='3'><span style='font-family:標楷體' lang='EN-US'>    </span><span style='font-family:標楷體'>王立平<span lang='EN-US'>tu</span>è張老師學畫圖，同窗攏笑伊<span lang='EN-US'>tu</span>è張老師毋是真正欲畫圖，是想欲去伊的畫室看查某人褪腹澈無穿衫。</span></font></p>

<p style='text-align:left'><font size='3'><span style='font-family:標楷體' lang='EN-US'>    </span><span style='font-family:標楷體'>事實上，這種講法非常冤枉。伊佇高中畢業進前，張老師就無允准過伊畫褪腹裼的圖。自這點來講，張老師猶是真守分寸的。</span></font></p>

<p style='text-align:left'><font size='3'><span style='font-family:標楷體' lang='EN-US'>    </span><span style='font-family:標楷體'>王立平對高中畢業了後，順利考著大學的美術系，這馬已經是大學四年的學生矣。目前，伊除了學校內底的功課以外，有時仔嘛會去張老師的畫室去畫圖。因為，伊這馬猶無能力會當請</span><span lang='EN-US'>bô-ti̍k- jî </span><span style='font-family:新細明體,serif'>，</span></font></p></div></div></td></tr></tbody></table></div></div><br /><small>Updated on <abbr class="updated" title="2013-04-19T07:07:24.269Z">&#22235;&#26376; 19, 2013</abbr> by <span class="author"><span class="vcard"><a class="fn" href="mailto:good8127@gmail.com">&#33883;&#24887;&#33465;</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>