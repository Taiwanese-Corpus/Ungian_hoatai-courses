<html><head><title>&#37165;&#28165;&#25991;&#9472;&#26149;&#38632; (Version 21)</title></head><body><div class="hentry webpage" id="https://sites.google.com/feeds/content/site/2013shoatai/4223866568497225296"><h3><span class="entry-title">&#37165;&#28165;&#25991;&#9472;&#26149;&#38632;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'><font face='新細明體'><font face='times new roman,serif'>
<p style='LINE-HEIGHT:150%;TEXT-INDENT:24pt;MARGIN:0cm 0cm 0pt;COLOR:rgb(0,0,0)'><font size='3'><span style='LINE-HEIGHT:150%;FONT-FAMILY:標楷體'>禮拜，天氣真冷，雨嘛落甲足大<span lang='EN-US'>--</span>的，我佮較早仝款出去</span><span style='LINE-HEIGHT:150%;FONT-FAMILY:標楷體;COLOR:black' lang='EN-US'>peh</span><span style='LINE-HEIGHT:150%;FONT-FAMILY:標楷體;COLOR:black'>山。</span></font></p>
<div style='LINE-HEIGHT:150%;MARGIN:0cm 0cm 0pt'><font size='3'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>  </span><span>  </span></span><span style='LINE-HEIGHT:150%;FONT-FAMILY:標楷體;COLOR:black'>我是坐小型的公車上山<span lang='EN-US'>--</span>的。這一路的幾个小型公車司機，人攏真好，嘛真趣味，一路上有講有笑，有時仔閣會停車佮路邊的熟似人拍一下仔招呼。這款情形，佇一般的公車是無</span><span style='LINE-HEIGHT:150%;FONT-FAMILY:標楷體;COLOR:black'>可能閣看會著的矣。</span></font></div>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><font size='3'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>車內差不多有十七、八个人，除了幾个出來<span lang='EN-US'>peh</span>山的人以外，大部分是來到市場買物件，欲轉去山頂<span lang='EN-US'>--</span>的。</span></font></p>
<div style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><font size='3'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>雨潑</span><span style='LINE-HEIGHT:150%;FONT-FAMILY:標楷體;COLOR:black'>佇車窗頂，對頭前，抑是邊仔，一陣一陣潑落</span><span style='LINE-HEIGHT:150%;FONT-FAMILY:標楷體;COLOR:black'>來，<font color='#9900ff'>實在是有夠雄</font></span><span style='LINE-HEIGHT:150%;FONT-FAMILY:標楷體;COLOR:black'>。車窗已經崁一重水霧，有一寡所在予人拭過，會使看著窗仔外口的景色。</span></font></div>
<p style='LINE-HEIGHT:150%;MARGIN:0cm 0cm 0pt'><font size='3'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>車駛到政大，對車窗向外看，會使看著有幾个人咧等車，有的穿雨幔，有的攑雨傘，有查埔<span lang='EN-US'>--</span>的，嘛有查某<span lang='EN-US'>--</span>的。有一个五十外歲的查埔人，綴佇咧後壁起來，胸坎進前，用偝巾偝一个囡仔。囡仔的頭是包佇咧偝巾內面<span lang='EN-US'>--</span>的，干焦會使看著小小的</span><span style='LINE-HEIGHT:150%;FONT-FAMILY:標楷體;COLOR:rgb(112,48,160)'>帽仔頂</span><span style='LINE-HEIGHT:150%;FONT-FAMILY:標楷體;COLOR:black'>，猶有兩</span><span style='LINE-HEIGHT:150%;FONT-FAMILY:標楷體'><font color='#ff0000'>肢</font></span><span style='LINE-HEIGHT:150%;FONT-FAMILY:標楷體;COLOR:black'>小小的跤凸佇咧偝巾外面輕輕仔幌咧幌咧，跤頂所穿的是牛奶色的膨紗襪仔。</span></font></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><font size='3'><span style='LINE-HEIGHT:150%;FONT-FAMILY:標楷體;COLOR:rgb(0,112,192)' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>彼个人真面熟。對伊的目眉中央彼粒<span style='COLOR:rgb(112,48,160)'>較欲</span>有半公分大的烏痣，我隨認出來，伊就是較早佇阮舊厝附近開一間細間<span style='COLOR:black' lang='EN-US'>k</span><span style='COLOR:black'>á<span lang='EN-US'>m</span></span></span><span style='LINE-HEIGHT:150%;FONT-FAMILY:標楷體'>仔店的安民。</span></font></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><font size='3'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>我坐佇後面。本成，我想欲叫伊，毋過，車內實在是有夠</span><span style='LINE-HEIGHT:150%;FONT-FAMILY:標楷體;COLOR:black' lang='EN-US'>kheh</span><span style='LINE-HEIGHT:150%;FONT-FAMILY:標楷體;COLOR:black'>，而且伊一起來，頭前就有人讓位予伊坐矣。</span></font></p>
<div style='LINE-HEIGHT:150%;MARGIN:0cm 0cm 0pt'><font size='3'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>阮搬離開</span><span style='LINE-HEIGHT:150%;FONT-FAMILY:標楷體'><font color='#000000'>舊厝，敢若嘛已經咧欲二十年矣。雖然，伊的頭毛又閣落袂少，而且生出真濟</font><font color='#000000'>白頭毛，我猶原會記咧伊。</font></span></font></div>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><font size='3'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>安民姓蘇，阮攏無咧叫伊的姓，干焦叫伊安民。一般，<span style='COLOR:black'>囡仔攏叫伊安民伯抑是安民叔，嘛有少數的人叫伊頭家。毋過，叫伊頭家，伊攏無愛直接回答。</span></span></font></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><font size='3'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>我閣會記咧，阮離開</span><span style='LINE-HEIGHT:150%;FONT-FAMILY:標楷體'>舊厝的時，遐附近，雖然是佇市內，毋過猶<span style='COLOR:black'>閣有一寡水田佮竹欉，一條戽水用的水溝貫穿之間，到暗時仔，有時陣閣會使聽著水雞的聲。</span></span></font></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><font size='3'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>安民<span lang='EN-US'>in</span>開的<span lang='EN-US'>k</span>á<span lang='EN-US'>m</span></span><span style='LINE-HEIGHT:150%;FONT-FAMILY:標楷體'>仔店，就佇</span><span style='LINE-HEIGHT:150%;FONT-FAMILY:標楷體;COLOR:black'>竹欉跤的水溝邊，彼</span><span style='LINE-HEIGHT:150%;FONT-FAMILY:標楷體'>个所在，蠓仔真多，到暗時，路燈一光，除了蠓仔以外，猶<span style='COLOR:black'>閣有真濟小小會飛的蟲，一直踅路燈</span>咧飛。聽講，這馬遐的田地已經坉起來，起幾若棟大樓矣。</span></font></p>
<div style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><font size='3'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>阮無叫伊的姓，是因為伊是予人招<span lang='EN-US'>--</span>的。伊的某姓林，叫林素貞，阮攏叫伊阿貞。阿貞是彼間<span style='COLOR:black' lang='EN-US'>k</span><span style='COLOR:black'>á<span lang='EN-US'>m</span></span></span><span style='LINE-HEIGHT:150%;FONT-FAMILY:標楷體'>仔店頭家阿土伯的孤查某囝。</span></font></div>
<div style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><strong><font size='3'> </font></strong></div></font>
<div style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><font size='3' face='times new roman,serif'><span style='LINE-HEIGHT:150%;FONT-FAMILY:Segoe UI,sans-serif;COLOR:black' lang='EN-US'><strong>。─。─。─。─。─。─。─。─。─。─。─。─。─。─。─。─。─。─。─。─。─。</strong></span></font></div>
<div style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'> </div>
<div style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><font face='times new roman,serif'><font size='3'><span style='LINE-HEIGHT:150%;FONT-FAMILY:Segoe UI,sans-serif;COLOR:black' lang='EN-US'>
<p style='LINE-HEIGHT:150%;TEXT-INDENT:24pt;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>當時，阿土伯猶是以種菜為生。除了彼間</span><span style='LINE-HEIGHT:150%;FONT-FAMILY:標楷體;COLOR:black' lang='EN-US'>k</span><span style='LINE-HEIGHT:150%;FONT-FAMILY:標楷體;COLOR:black'>á<span lang='EN-US'>m</span></span><span style='LINE-HEIGHT:150%;FONT-FAMILY:標楷體'>仔店以外，<span lang='EN-US'>in</span>佇遐附近</span><span style='LINE-HEIGHT:150%;FONT-FAMILY:標楷體'>猶<span style='COLOR:black'>閣有一塊兩分無到的菜園，算起來嘛有五、六百坪。彼塊地，生產有限，而且彼个時陣，雖然房地產嘛有波動，<font style='BACKGROUND-COLOR:#ff00ff'>卻</font>是猶未到起大價的程度，<span lang='EN-US'>in</span>一家伙仔的生活，主要猶是靠</span></span><span style='LINE-HEIGHT:150%;FONT-FAMILY:標楷體;COLOR:black'>彼間</span><span style='LINE-HEIGHT:150%;FONT-FAMILY:標楷體;COLOR:black' lang='EN-US'>k</span><span style='LINE-HEIGHT:150%;FONT-FAMILY:標楷體;COLOR:black'>á<span lang='EN-US'>m</span></span><span style='LINE-HEIGHT:150%;FONT-FAMILY:標楷體'>仔店來維持<span lang='EN-US'>--</span>的。</span></p>
<p style='LINE-HEIGHT:150%;TEXT-INDENT:24pt;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>我猶會記得阿貞彼个查某人。彼當時，伊猶未三十歲，伊看起來瘦瘦，有淡薄仔扁身，面色有一點仔白，下頦尖尖，目睭大閣有一點仔凹<span lang='EN-US'>(nah)</span>落去，<span lang='EN-US'>tsha</span></span><span style='LINE-HEIGHT:150%;FONT-FAMILY:Segoe UI,sans-serif;COLOR:black' lang='EN-US'>̍</span><span style='LINE-HEIGHT:150%;FONT-FAMILY:標楷體;COLOR:black' lang='EN-US'>p-tsha</span><span style='LINE-HEIGHT:150%;FONT-FAMILY:Segoe UI,sans-serif;COLOR:black' lang='EN-US'>̍</span><span style='LINE-HEIGHT:150%;FONT-FAMILY:標楷體;COLOR:black' lang='EN-US'>p-nih</span><span style='LINE-HEIGHT:150%;FONT-FAMILY:標楷體;COLOR:black'>，若親像有一點仔神經質。毋</span><span style='LINE-HEIGHT:150%;FONT-FAMILY:標楷體'>閣為著工課的方便，<span style='COLOR:black'>伊</span>的頭毛電<font style='BACKGROUND-COLOR:#ff00ff'>得</font>真短。毋管按怎看，<span style='COLOR:black'>伊攏袂當算是一个真迷人的查某人。</span>猶毋過<span style='COLOR:black'>，伊對人足親切<span lang='EN-US'>--</span>的，動作扭掠，算錢<font style='BACKGROUND-COLOR:#ff00ff'>快</font>閣正確，三不五時閣會提掉零星<span lang='EN-US'>--</span>的，佇附近的風評真正袂</span></span><span style='LINE-HEIGHT:150%;FONT-FAMILY:新細明體,serif;COLOR:black'>䆀</span><span style='LINE-HEIGHT:150%;FONT-FAMILY:標楷體;COLOR:black'>，生理嘛算是真興旺<span lang='EN-US'>--</span>的矣。</span></p>
<p style='LINE-HEIGHT:150%;TEXT-INDENT:24pt;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>因為伊是</span><span style='LINE-HEIGHT:150%;FONT-FAMILY:標楷體'>孤查某囝，阿土伯堅持愛共人招，伊<font style='BACKGROUND-COLOR:#ff00ff'>得</font>婚事就按呢</span><span style='LINE-HEIGHT:150%;FONT-FAMILY:標楷體;COLOR:black' lang='EN-US'>tshiân</span><span style='LINE-HEIGHT:150%;FONT-FAMILY:標楷體;COLOR:black'>落來。</span></p>
<p style='LINE-HEIGHT:150%;TEXT-INDENT:24pt;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>阿貞佮安民的婚事，是透過孤兒院安排<span lang='EN-US'>--</span>的。聽講，遮嘛是阿貞的舅公全力促成<span lang='EN-US'>--</span>的。伊講，一般的查埔人毋肯予人招。因為孤兒身世可憐，較袂揀，欲揣一个老實可靠，而且閣肯食苦的人，嘛比較較簡單。何況，伊有一个朋友佇咧經營孤兒院，對遐孤兒的個性嘛較清楚，而且閣會使詳細揀適合的人。安民就是院長親身推薦<span lang='EN-US'>--</span>的。</span></p>
<p style='LINE-HEIGHT:150%;TEXT-INDENT:24pt;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>安民是一个予人放捒<span lang='EN-US'>(sak)</span>的嬰仔，父母是啥人，無人知，。有一寡予人放捒<span lang='EN-US'>(sak)</span>的嬰仔，<span lang='EN-US'>in</span>的父母為著將來的依據，有時陣</span><span style='LINE-HEIGHT:150%;FONT-FAMILY:標楷體'>猶<span style='COLOR:black'>閣會留一个名牌，抑是一張批，抑是一个信物。</span><span style='COLOR:rgb(112,48,160)'>若者是</span><span style='COLOR:black'>安民，煞啥物攏無。也就是講，伊的父母已經完全無考慮著將來相認的代誌矣。安民是院長共<font style='BACKGROUND-COLOR:#ff00ff'>一</font>號的名，伊姓蘇，其實蘇是院長的姓，遐身分不明的孤兒，全部攏姓蘇。</span></span></p>
<p style='LINE-HEIGHT:150%;TEXT-INDENT:24pt;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>安民佇孤兒院大漢，十五歲了後，就離開孤兒院，去一間</span><span style='LINE-HEIGHT:150%;FONT-FAMILY:標楷體;COLOR:black' lang='EN-US'>k</span><span style='LINE-HEIGHT:150%;FONT-FAMILY:標楷體;COLOR:black'>á<span lang='EN-US'>m</span></span><span style='LINE-HEIGHT:150%;FONT-FAMILY:標楷體'>仔店送貨。伊做人古意，予人招去林家，會當講是非常理想的人選。</span></p>
<p style='LINE-HEIGHT:150%;TEXT-INDENT:24pt;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體'>安民予人招了後，做工課真拍拚。阮定定看著伊穿短褲佮</span><span style='LINE-HEIGHT:150%;FONT-FAMILY:標楷體;COLOR:black'>淺拖仔，踏一台後壁有裝一个鐵架的中古腳踏車，無暝無日，四界去送貨。阮蹛佇四樓，定定看著伊一睏仔就走起來矣，怦怦喘，用手盤共額頭的汗拭掉。</span></p>
<p style='LINE-HEIGHT:150%;TEXT-INDENT:24pt;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'>In</span><span style='LINE-HEIGHT:150%;FONT-FAMILY:標楷體;COLOR:black'>翁仔某兩个人，佇外人面頭前真少講話，看起來閣較親像是頭家</span><span style='LINE-HEIGHT:150%;FONT-FAMILY:標楷體'>佮伙計。毋過</span><span style='LINE-HEIGHT:150%;FONT-FAMILY:標楷體;COLOR:black'>，阮嘛看過關店了後，<span lang='EN-US'>in</span>翁仔某相招出去食宵夜，<span lang='EN-US'>in</span>的感情應該是算袂</span><span style='LINE-HEIGHT:150%;FONT-FAMILY:新細明體,serif;COLOR:black'>䆀</span><span style='LINE-HEIGHT:150%;FONT-FAMILY:標楷體;COLOR:black' lang='EN-US'>--</span><span style='LINE-HEIGHT:150%;FONT-FAMILY:標楷體;COLOR:black'>的。阮嘛知影，阿土伯對安民嘛真滿意，真信任伊。<span lang='EN-US'>In</span>唯一感覺不滿的是，結婚幾若冬矣，一直攏無囡仔。</span></p>
<p style='LINE-HEIGHT:150%;TEXT-INDENT:24pt;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>當時，因為阿貞的身體看起來</span><span style='LINE-HEIGHT:150%;FONT-FAMILY:標楷體;COLOR:rgb(112,48,160)'>誠虛閣厚病</span><span style='LINE-HEIGHT:150%;FONT-FAMILY:標楷體;COLOR:black'>，逐家攏叫是毛病是出佇阿貞身上。阮嘛毋知影，當時阿貞<span lang='EN-US'>in</span>是毋是有去揣醫生檢查過。</span></p>
<p style='LINE-HEIGHT:150%;TEXT-INDENT:24pt;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>我猶閣會記得，有一工，我去<span lang='EN-US'>in</span>的<span lang='EN-US'>k</span>á<span lang='EN-US'>m</span></span><span style='LINE-HEIGHT:150%;FONT-FAMILY:標楷體'>仔店買</span><span style='LINE-HEIGHT:150%;FONT-FAMILY:標楷體;COLOR:black'>薰，阿貞拄仔好<font style='BACKGROUND-COLOR:#ff00ff'>毋</font>佇咧。我看著安民佇竹欉<font style='BACKGROUND-COLOR:#ff00ff'>腳</font><font style='BACKGROUND-COLOR:#ff00ff'>撿</font>一个人擲掉的破碗，身軀向<span lang='EN-US'>(ànn)</span>到門前的水溝舀<span lang='EN-US'>(iúnn)</span>無到半碗的水，然後才囥<span lang='EN-US'>(kh</span></span><span style='LINE-HEIGHT:150%;FONT-FAMILY:Segoe UI,sans-serif;COLOR:black' lang='EN-US'>ǹ</span><span style='LINE-HEIGHT:150%;FONT-FAMILY:標楷體;COLOR:black' lang='EN-US'>g)</span><span style='LINE-HEIGHT:150%;FONT-FAMILY:標楷體;COLOR:black'>轉去竹仔欉腳。彼个時陣，水溝的水猶閣真清氣，水溝內底閣有生青色的草蔬<span lang='EN-US'>(tsháu-se)</span>，佇水內搖<span lang='EN-US'>--</span>的搖<span lang='EN-US'>--</span>的。有時陣，阮閣會當看到魚仔佇遐咧相逐<span lang='EN-US'>(jiok)</span>。</span></p>
<p style='LINE-HEIGHT:150%;TEXT-INDENT:24pt;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>伊看著我，驚一下，好親像囡仔做<font style='BACKGROUND-COLOR:#ff00ff'>壞</font>代誌予大人看到仝款。彼當時，我心內有淡薄仔疑問，嘛有淡薄仔不安。伊咧創<span lang='EN-US'>(tshòng)</span>啥？敢會是啥物法術？我感覺，毋管是啥，一定</span><span style='LINE-HEIGHT:150%;FONT-FAMILY:標楷體'>佮生囝有關係。講袂定是一種求</span><span style='LINE-HEIGHT:150%;FONT-FAMILY:標楷體;COLOR:black'>囡仔的儀式。我知影，阿貞就定定四界去廟寺拜拜，祈求囡仔。</span></p><span style='LINE-HEIGHT:150%;FONT-FAMILY:標楷體;COLOR:black'>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體'><span>    </span>「你看，這條細條水溝仔，水對足遠的所在流過來，嘛流到足遠的所在去。只要水不斷佇咧流，小水溝就袂焦去。毋過，</span><span style='LINE-HEIGHT:150%;FONT-FAMILY:標楷體;COLOR:black'>貯佇碗內底的水，是</span><span style='LINE-HEIGHT:150%;FONT-FAMILY:標楷體'>袂流<span lang='EN-US'>--</span>的。伊無來源，所以，真緊就會焦去。我試過</span><span style='LINE-HEIGHT:150%;FONT-FAMILY:標楷體;COLOR:black'>幾若擺矣，</span><span style='LINE-HEIGHT:150%;FONT-FAMILY:標楷體'>袂超過一禮拜。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>   </span><span> </span></span><span style='LINE-HEIGHT:150%;FONT-FAMILY:標楷體'>「呃。」我應一聲。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>   </span><span> </span></span><span style='LINE-HEIGHT:150%;FONT-FAMILY:標楷體'>彼个時陣，我並無了解伊的意思。毋過，我總是感覺，伊的話一定有啥物意思。我實在是想袂到，一个真普通的人，煞有一般人無法度了解的一面。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>   </span><span> </span></span><span style='LINE-HEIGHT:150%;FONT-FAMILY:標楷體'>「你是講……」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>   </span><span> </span></span><span style='LINE-HEIGHT:150%;FONT-FAMILY:標楷體'>「唉。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>伊無直接回答我，我嘛無方便閣再問落去。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>就佇這件代誌發生了後無到一年，也就是阮搬離開舊厝進前的一年外，阿貞厝裡發生一件真不幸的代誌。安民竟然佮附近頭毛店一个叫阿菊的</span><span style='LINE-HEIGHT:150%;FONT-FAMILY:標楷體;COLOR:black'>鉸頭鬃的小姐發生關係。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>有人講伊「趁</span><span style='LINE-HEIGHT:150%;FONT-FAMILY:標楷體'>一个家，嘛趁一个某，猶閣無滿足，實在是不應該。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>有人講伊「飼鳥鼠，咬布袋。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>   </span><span> </span></span><span style='LINE-HEIGHT:150%;FONT-FAMILY:標楷體;COLOR:black'>有人講伊「恩將仇報。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>有人講伊「遐爾古意的人嘛捌風流。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>有人講伊「不孝有三，無後為大。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>   </span><span> </span></span><span style='LINE-HEIGHT:150%;FONT-FAMILY:標楷體;COLOR:black'>「阿菊說，伊願意為咱生</span><span style='LINE-HEIGHT:150%;FONT-FAMILY:標楷體'>一个囝。伊講，</span><span style='LINE-HEIGHT:150%;FONT-FAMILY:標楷體;COLOR:black'>囡仔一生落來，就予咱報戶口，當做是咱親生<span lang='EN-US'>--</span>的。」安民對阿貞解釋講。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>彼</span><span style='LINE-HEIGHT:150%;FONT-FAMILY:標楷體'>个時陣，我想起安民用破碗舀細條水溝仔的代誌。我敢若會使揣著伊的答案矣。安民是一个孤兒，毋知影家己的父母是啥人。而且這馬，阿貞閣無生囝。伊的生命，毋知影來源，嘛接袂落去。一旦，伊家己的生命結束，伊的命脈就完全斷去，親像遐</span><span style='LINE-HEIGHT:150%;FONT-FAMILY:標楷體;COLOR:black'>貯佇破碗內底的水，啥物嘛</span><span style='LINE-HEIGHT:150%;FONT-FAMILY:標楷體'>袂留落來矣。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「你咧講啥物？」阿貞講。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>阮</span><span style='LINE-HEIGHT:150%;FONT-FAMILY:標楷體;COLOR:black'>蹛佇舊厝彼爿，有七年外矣，從來就無看著阿貞發過脾氣。<u>這一擺</u>，對外表看起來，伊敢若嘛無受氣。毋過，阮親像會當感覺著，有啥物大代誌欲發生矣。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「……」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「你出去。」</span></p>
<p style='LINE-HEIGHT:150%;MARGIN:0cm 0cm 0pt'> </p>
<p style='LINE-HEIGHT:150%;MARGIN:0cm 0cm 0pt'><strong><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span></strong></p>
<p style='LINE-HEIGHT:150%;MARGIN:0cm 0cm 0pt'> </p><font face='新細明體'>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>    「阿貞，原諒我。是我的毋對。以後……」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>    「無以後矣。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>    「阿貞……」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>    「你出去，莫閣轉來矣。你家己的物件，全部會使提走。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black'>    </span><span style='LINE-HEIGHT:150%;FONT-FAMILY:標楷體;COLOR:black'>阿土伯嘛來勸。阮攏知影，阿土伯真看重安民。毋過，這擺，阿貞一點仔嘛無愛讓步。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%' lang='EN-US'><span><font face='Calibri'>      </font></span></span><span style='LINE-HEIGHT:150%;FONT-FAMILY:標楷體' lang='EN-US'><span> </span></span><span style='LINE-HEIGHT:150%;FONT-FAMILY:標楷體'>安民出去兩工了後，第三工又</span><span style='LINE-HEIGHT:150%;FONT-FAMILY:標楷體;COLOR:black'>閣轉來矣。真奇怪的是，阿貞無閣再趕伊。伊佮往擺仝款，繼續踏腳踏車出去送貨，對表面上看起來，敢若佮進前完全仝款。只是對這件代誌發生以後，阮著無閣看過<span lang='EN-US'>in</span>兩个人做伙出去食宵夜矣。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>差不多閣經過三</span><span style='LINE-HEIGHT:150%;FONT-FAMILY:標楷體'>個偌月，頭毛店的小姐阿菊嘛走矣。阿菊敢若嘛無有身的款。有人講，阿貞無生</span><span style='LINE-HEIGHT:150%;FONT-FAMILY:標楷體;COLOR:black'>囝，問題可能是出佇安民彼</span><span style='LINE-HEIGHT:150%;FONT-FAMILY:標楷體'>爿</span><span style='LINE-HEIGHT:150%;FONT-FAMILY:標楷體;COLOR:black'>矣。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>凡勢遮的代誌，予阿貞的態度，有全面的改變。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>大概是佇阿菊離開了後一個月的</span><span style='LINE-HEIGHT:150%;FONT-FAMILY:標楷體;COLOR:rgb(112,48,160)'>光景</span><span style='LINE-HEIGHT:150%;FONT-FAMILY:標楷體;COLOR:black'>，有一工，阿貞對安民講，伊欲去南部。伊無講去南部創啥，嘛無講去南部啥物所在。安民嘛無問伊。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>過幾個月了後，阿貞的腹肚噗<span lang='EN-US'>(phok)</span>出來矣。伊人真瘦，真簡單就看會出來。一開始，逐家叫是安民的。毋過，另外有人講，這是阿貞去南部帶轉來的禮物。這是毋是事實，無人確實知影。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>當然，有足濟人無相信阿貞會做彼種代誌。有人講，這是真有可能<span lang='EN-US'>--</span>的。安民犯規在先，哪會使怪阿貞。有人講，安民是查埔人，安民會使，阿貞著袂使。有人講，<span lang='EN-US'>in</span>林家，阿貞才是主體，</span><span style='LINE-HEIGHT:150%;FONT-FAMILY:標楷體;COLOR:rgb(112,48,160)'>曷那<span lang='EN-US'>(</span>華<span lang='EN-US'>:</span>至於<span lang='EN-US'>)</span></span><span style='LINE-HEIGHT:150%;FONT-FAMILY:標楷體;COLOR:black' lang='EN-US'> </span><span style='LINE-HEIGHT:150%;FONT-FAMILY:標楷體;COLOR:black'>囡仔是毋是安民的，顛倒無重要。有人講，阿貞按呢做，是為著欲報復。嘛有人講，阿貞按呢做，是欲予安民知影，無生囝的責任毋是</span><span style='LINE-HEIGHT:150%;FONT-FAMILY:標楷體'>佇伊的身上<span style='COLOR:black'>。</span></span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>表面上，安民敢若無啥物特別的反應。當然，伊是<font style='BACKGROUND-COLOR:#ff00ff'>毋</font>啥物立場<span lang='EN-US'>--</span>的。有人講，安民捌表示過，阿貞的囡仔就是伊的囡仔。這句話，敢若講甲無夠清楚，毋過，我對這句話的確實性，猶是有一寡懷疑<span lang='EN-US'>--</span>的。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>無偌久，阿貞落胎矣。聽講，彼是一个查埔嬰仔。逐家攏相信，落胎的原因，是因為伊的身體傷虛弱。落胎以後，伊的身體敢若閣較虛弱矣。有一擺，我閣看著伊戇神戇神坐佇店裡，好親像猶閣認袂出我。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>過兩、三禮拜，阮搬走矣。以後的代誌，阮嘛無啥清楚。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「到矣。」車內，有人咧喊。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>車已經到樟湖矣。這一路小型的公車，有兩條線路，一條道貓空，一條干焦有到樟湖。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>安民猶閣坐佇遐，有人共伊講這是尾仔站。雨落甲真大，伊攑一枝烏色的雨傘，佇遐咧看來看去。看起來，伊敢若閣猶未舞清楚應該對佗一个方向的款。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「安民。」我一落車，就倚近叫伊。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「呃。」伊越轉身過來，看我，敢若一下仔就認出我矣。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「你去佗？」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>     </span></span><span style='LINE-HEIGHT:150%;FONT-FAMILY:標楷體;COLOR:black'>我看伊的面。凡勢，因為伊定定佇外面送貨，面色猶是烏土色，毋過閣有一點仔黃色，目睭下跤嘛有淡薄仔腫腫。是年紀的關係？是雨水的關係？抑是傷忝矣？</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「我欲去貓空，敢若坐毋<font style='BACKGROUND-COLOR:#ff00ff'>對</font>車矣。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「這班車只有到遮。我嘛會經過貓空遐，咱會使做伙行。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「敢會足遠<span lang='EN-US'>--</span>的？」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「行路，干焦愛二、三十分。毋過，雨實在是落甲傷大矣。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>阮行過短短<font style='BACKGROUND-COLOR:#ff00ff'>得</font>一段樹蔭路，行到上帝公廟的廟埕。廟庭頂懸，起一个大</span><span style='LINE-HEIGHT:150%;FONT-FAMILY:標楷體;COLOR:rgb(112,48,160)'>棚蓋</span><span style='LINE-HEIGHT:150%;FONT-FAMILY:標楷體'>，予人歇睏。安民共雨傘囥落來，行到廟前，合手對廟內拜一下。伊<span style='COLOR:black'>咧拜的時陣，面是向下跤<span lang='EN-US'>--</span>的，敢若有一點仔驚的款。</span></span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>我徛佇邊仔看伊，伊穿一領淺青色的短外套，就是美軍穿的彼種，猶閣有帽仔垂佇咧後壁。下面穿重藍色的西裝褲，下半截的褲跤攏澹去矣。彼雙舊皮鞋，嘛已經全部澹去矣，行路的時陣，閣對線縫浡出水泡來。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>廟埕中央囥一个四角形的神桌，頭前有一个跪墊，佇神桌兩爿分別</span><span style='LINE-HEIGHT:150%;FONT-FAMILY:標楷體'>囥<span style='COLOR:black'>一个長四角形的大塊柴頭桌，柴頭桌四周圍，</span>囥長長的柴頭椅條，是予人歇睏用<span lang='EN-US'>--</span>的。<span style='COLOR:black'>桌仔佮</span>椅條攏漆紅色<span lang='EN-US'>--</span>的，已經有淡薄仔落漆矣。廟內的燈毋是講足光<span lang='EN-US'>--</span>的，干焦看著兩枝點著的紅蠟燭，蠟燭的光輕輕仔搖咧搖咧。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「來坐，來啉茶。」有一<span style='COLOR:black'>个六十外歲的老婦人，笑面行出來。</span></span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「有滾水無？」安民問。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span> </span><span> </span><span> </span><span> </span></span><span style='LINE-HEIGHT:150%;FONT-FAMILY:標楷體;COLOR:black'>「有，有。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span> </span><span> </span><span>  </span></span><span style='LINE-HEIGHT:150%;FONT-FAMILY:標楷體;COLOR:black'>「我來泡一寡牛奶。」安民講，敨開偝佇胸坎進前的囡仔，閣對細的袋仔內底提出牛奶粉佮牛奶矸仔。用滾水泡半杯無到的牛奶。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>  </span><span>  </span></span><span style='LINE-HEIGHT:150%;FONT-FAMILY:標楷體;COLOR:black'>彼是一个查埔囡仔，可能猶未滿歲，面白白肥肥，因為偝巾內底的燒氣，伊的面好親像抹胭脂仝款，<font style='BACKGROUND-COLOR:#ff00ff'>漲</font>甲紅紅。伊彼个烏閣金的目睭褫甲大大。伊佇偝巾內底一點仔動靜嘛無，我掠準伊是睏去<span lang='EN-US'>--</span>的。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「阿仁。」安民用手指頭仔弄伊的<font style='BACKGROUND-COLOR:#ff00ff'>嘴</font>角。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>伊笑矣，閣笑出聲來。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>安民先共囡仔抱到水溝仔邊放尿，才抱轉來，共牛奶矸仔搖幾下，窒入去囡仔喙內。囡仔的喙動甲真快，一下仔就共彼半杯無到的牛奶全部啉了矣。安民替伊拭喙，伊又閣開喙笑起來。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>安民捏一下仔囡仔跤頂的襪仔，看覓仔襪仔有澹無。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「是孫仔？」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>  </span><span>  </span></span><span style='LINE-HEIGHT:150%;FONT-FAMILY:標楷體;COLOR:black'>「無，應該是算後生。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「阿貞伊的？」我雖然按呢問，心內煞有疑問。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「毋是。阿貞已經過身矣，過身真久矣。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「呃。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>若按呢就是安民閣在娶矣？毋過，我並無問伊。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>   </span><span> </span></span><span style='LINE-HEIGHT:150%;FONT-FAMILY:標楷體;COLOR:black'>根據安民的話共算起來，阮離開舊厝了後猶未到一冬，阿貞就過身矣。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「伊的身體真無好，閣受著彼款遮爾大的打擊。」我是指落胎的代誌。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「伊真後悔彼件代誌。」安民思考一下。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>安民敢是指阿貞去南部的彼件代誌？對這句話來推斷，彼件代誌確實是真<span lang='EN-US'>--</span>的矣。毋過，毋管按怎，安民是無應該按呢講<span lang='EN-US'>--</span>的。伊實在無資格講這款話。無的確，伊認為，每一个人攏知影這件代誌，包括我。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「伊臨終的時陣，對我講一句話，無一定家己生<span lang='EN-US'>--</span>的，才是家己的囝。伊雖然無講甲足清楚，我煞會使了解，我家己就是一个無父母的孤兒。毋過，我猶是有人飼大漢。「我的父母就是蘇院長。伊並無分囡仔是毋是家己生<span lang='EN-US'>--</span>的。這个囡仔是我領養<span lang='EN-US'>--</span>的。」</span></p>
<p style='LINE-HEIGHT:150%;MARGIN:0cm 0cm 0pt'> </p>
<p style='LINE-HEIGHT:150%;MARGIN:0cm 0cm 0pt'><strong><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。<span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span><span style='LINE-HEIGHT:150%;FONT-FAMILY:細明體;COLOR:black'>─</span><span style='LINE-HEIGHT:150%;FONT-FAMILY:新細明體,serif;COLOR:black'>。</span></span></strong></p>
<p style='LINE-HEIGHT:150%;MARGIN:0cm 0cm 0pt'> </p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:Segoe UI,sans-serif;COLOR:black' lang='EN-US'><span>   </span></span><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span> </span></span><span style='LINE-HEIGHT:150%;FONT-FAMILY:標楷體;COLOR:black'>「對孤兒院領養<span lang='EN-US'>--</span>的？」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「<font style='BACKGROUND-COLOR:#ff00ff'>對</font>。伊是孤兒。伊佮我仝款，毋知影出世的所在，嘛毋知父母是啥人。阮仝款，無生日，嘛無戶口。阿貞臨終的時陣講，無一定家己生<span lang='EN-US'>--</span>的，才是家己的囝。彼个時陣，伊傷虛矣，毋是講甲足清楚，我煞了解伊的意思。往擺，阮攏傷重視家己生<span lang='EN-US'>--</span>的才是家己的囡仔這種看法。人的生命毋是一碗水，嘛毋是一條水溝仔。阿貞死了後，我就去孤兒院領養一个囡仔。這个囡仔，這馬已經二十歲，高職畢業，欲去做兵矣。伊做兵轉來了後，欲綴我嘛會使，欲家己出去打拚嘛會使。話雖然按呢講，伊若是真正欲出去，我會足孤單<span lang='EN-US'>--</span>的。所以，我就閣去領養第二个，就是這个囡仔。照我的能力，應該是會使加飼一、兩个<span lang='EN-US'>--</span>的。生囝有限，領養囡仔煞免受限制。以前我哪會毋想著？以後，我欲縮短時間，無的確，五年會使飼一个。阿貞一定會贊成<span lang='EN-US'>--</span>的。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>伊的話，予我真著驚。二十年前阮猶閣佇舊厝的時陣，伊捌用一个破碗舀水，來表達伊心內的想法。這件代誌，伊猶閣會記。我實在想袂到，伊一个遮爾普通的人，煞會想遐濟。伊講，生命毋是一條細條水溝仔，我會當了解。生命是應該愛用閣較大的觀點去看<span lang='EN-US'>--</span>的。生命應該是屬於全人類的一條大河。這可能就是伊的意思。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>我閣再看伊一<span lang='EN-US'>--</span>个，這是一个足大的改變。是啥物原因予伊有這款改變<span lang='EN-US'>--</span>的咧？這是一定愛有足大的力量<span lang='EN-US'>--</span>的。這个力量，是來自阿貞？抑者是伊家己？抑是來自共同的體悟？</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>這个時陣，伊又閣偝好囡仔矣，因為偝巾傷小，囡仔的跤猶是佇外口現現。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「你欲去貓空？」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>伊共我講，阿貞的墓佇貓空。原本，阿貞是埋佇安康彼邊的公墓，後來因為都是計畫的關係，共墓遷到貓空遮來。這馬，伊就是欲</span><span style='LINE-HEIGHT:150%;FONT-FAMILY:標楷體;COLOR:black' lang='EN-US'>tshu</span><span style='LINE-HEIGHT:150%;FONT-FAMILY:Segoe UI,sans-serif;COLOR:black' lang='EN-US'>ā</span><span style='LINE-HEIGHT:150%;FONT-FAMILY:標楷體;COLOR:black'>這</span><span style='LINE-HEIGHT:150%;FONT-FAMILY:標楷體;COLOR:black'>个囡仔去拜阿貞的墓，欲予伊看覓。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「為啥物揀這種日子？」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「今仔日是阿貞的忌日。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「呃。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「人佇咧的時陣，真濟代誌往往無去注意。」伊講，拍開雨傘。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>「你用這枝啦。」我講。因為我定定出來<span lang='EN-US'>peh</span>山，而且毋管透風落噢，出門攏<font style='BACKGROUND-COLOR:#ff00ff'>蹛</font>這種人講「五百萬」的大雨傘。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>伊佮我換雨傘。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>今仔日的雨落甲有淡薄仔譀<span lang='EN-US'>(h</span>à<span lang='EN-US'>m)</span>。雨毋但落甲真大，而且敢若攏無停過。除了雨以外，閣有風。風雖然無大，卻是冷<span lang='EN-US'>--</span>的。俗語講，春寒雨那沃。今仔日就是這款日子。雨是對天上一直沃下來<span lang='EN-US'>--</span>的。一到春天，毋知是天氣冷才落雨，抑是一落雨天就變冷。春天一到，雨佮冷，敢若是分袂開<span lang='EN-US'>--</span>的。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>沿路出來<span lang='EN-US'>peh</span>山的人，無幾个。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>阮順產業路，往貓空的方向行。換雨傘了後，我才知影伊的雨傘無法度完全遮牢這陣風雨。山內的風，敢若無一定的方向，一下仔頭前，一下仔後壁，真快，我的褲跤已經澹一半矣。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>雨水嘛滴著我的肩胛頭。雨水滴著正爿的肩胛頭，我共雨傘徙到正爿，雨水就滴著倒爿的肩胛頭。真快，兩邊的肩胛頭攏澹去矣。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>產業路的地勢是正爿懸倒爿低。路的兩爿攏有一寡水田佮菜園，大部分是茶園。茶花已經開不少，新芽嘛生滿枝頭，雨閣無停，茶葉應該就欲生過頭矣。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>目睭對正爿看，頂面有一層一層的</span><span style='LINE-HEIGHT:150%;FONT-FAMILY:標楷體;COLOR:rgb(112,48,160)'>梯田</span><span style='LINE-HEIGHT:150%;FONT-FAMILY:標楷體;COLOR:black'>。頂一層的雨水一滿，就往下一層沃落來，看過去，是一片懸懸低低的</span><span style='LINE-HEIGHT:150%;FONT-FAMILY:標楷體;COLOR:rgb(112,48,160)'>瀑布</span><span style='LINE-HEIGHT:150%;FONT-FAMILY:標楷體'>群。雨聲摻水聲。對遮，嘛會使聽著<span style='COLOR:rgb(112,48,160)'>轟隆轟隆</span>的溪水聲。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>一个足急的水流，順山坡頂的小路，沖落來。彼是一條山路，嘛是一條水道。水敆大量的土佮沙石，沖下來，共土沙積佇咧產業路頂懸。產業路頂懸的水分做兩股，繼續對下跤流落去，一股清清，一股濁濁。雨大大落佇產業路頂，噴一片水花起來。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>雨水順產業路對下面流落去，變成一稜一稜的小波浪。雨滴佇水流中，一直浡泡出來，對下面流，紲來到塗跤就散去。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>路邊佮山坡頂的草仔佮樹仔，攏已經生出幼葉仔矣。<span lang='EN-US'>In</span>予雨水壓甲頭攑袂起來。毋過，遐的草仔佮樹仔，毋管是相思樹、月桃、風颱草、各種蕨類、佮上臭俗的藿香蓟、昭和草，攏佇風雨中苦苦擋咧，等候天氣較早變好。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>    </span></span><span style='LINE-HEIGHT:150%;FONT-FAMILY:標楷體;COLOR:black'>竹仔生出幼芽，葉仔猶未生齊，是一枝一直生起</span><span style='LINE-HEIGHT:150%;FONT-FAMILY:標楷體;COLOR:rgb(112,48,160)' lang='EN-US'>l</span><span style='LINE-HEIGHT:150%;FONT-FAMILY:標楷體;COLOR:rgb(112,48,160)'>ì</span><span style='LINE-HEIGHT:150%;FONT-FAMILY:標楷體'>的竹筍，攏已經超過母竹的高度矣。竹仔下跤堆積一片黃去的竹葉。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>有一寡落葉樹，已經生出幼芽。菅芒的舊葉佮舊的花蕊已經漸漸爛去，新葉仔已經重生出來矣，佇一片青色當中，摻一、兩叢明顯的紫紅色的花蕊。袂䆀，確實是新的花蕊。菅芒是秋天的草，哪會生出新的花蕊來鬥鬧熱呢？</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>雖然有風，菅芒的葉仔攏閣是靜靜咧徛<span lang='EN-US'>--</span>的，風颱草的葉仔，煞一直咧搖。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>我嘛有看著路邊有一撮芋葉。芋葉無姑婆芋葉遐爾大，毋過姑婆芋的葉仔較平，無法度承受雨水。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>雨水落佇芋葉頂，流入去葉心，水一滿，葉仔一向<span lang='EN-US'>(ann3)</span>，倒掉雨水，閣徛直承受新的雨水。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>安民行佇頭前。伊的目睭看遠遠的所在，敢若是咧趕路的款。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>伊的跤步非常穩，皮鞋踏佇積滿雨水的路上，啪噠啪噠的聲咧響。伊的皮鞋，仝款咧浡泡。這一條路，舊那像一條河。囡仔仝款佇揹巾內底，干焦有跤佇外口，綴安民的跤步輕輕幌咧。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>一路，阮看著兩爿的山坡頂，有袂少做穡人的厝，佮私人的墓。有一寡做穡人的厝四周，閣有種袂少花草，種甲上濟的是杜鵑花。阮嘛看著大開的桃花、杏花佮櫻花。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「欲歇睏一下無？」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>阮行到一間茶農厝頭前，茶農厝佇路邊起一个平台，放四、五組桌椅，於人食茶歇睏。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「毋免矣。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>阮閣再踏雨水，繼續行。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「安民，你的面色……」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>我驚伊健康無好，哪會當繼續領養囡仔，只是一直無方便開喙。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「嘿，你看我面色無好？我食菜，長年食菜。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>毋過，我猶是袂當完全放心。伊毋但面色無好，而且有一點仔水腫。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>無偌久，阮看著路邊的電火柱頂懸，釘一塊白底紅字的板仔，頂面寫「祭拜祖先，小心火燭」。貓空就佇頭前。我知影遮附近有真濟墓，大部分攏是分散<span lang='EN-US'>--</span>的。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「阿貞的墓呢？」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「佇遐頂面。」伊指正爿遠遠的山坡頂。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>遐，嘛是一片懸懸低低的<span style='COLOR:rgb(112,48,160)'>梯田</span>。雨水對頂面一層一層流落來，有的像珠簾，有的像水槍，一直射出水龍。看過去全是水。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「你欲按怎起<span style='COLOR:rgb(112,48,160)' lang='EN-US'>l</span><span style='COLOR:rgb(112,48,160)'>ì</span>？」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「反正有路，袂有問題<span lang='EN-US'>--</span>的。」伊講完，欲共「五百萬」的雨傘提還予我。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「彼爿敢若閣有一條路，我</span><span style='LINE-HEIGHT:150%;FONT-FAMILY:標楷體' lang='EN-US'>tshua7</span><span style='LINE-HEIGHT:150%;FONT-FAMILY:標楷體'>你起</span><span style='LINE-HEIGHT:150%;FONT-FAMILY:標楷體;COLOR:rgb(112,48,160)' lang='EN-US'>l</span><span style='LINE-HEIGHT:150%;FONT-FAMILY:標楷體;COLOR:rgb(112,48,160)'>ì</span><span style='LINE-HEIGHT:150%;FONT-FAMILY:標楷體'>。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>遮附近的山，我嘛<span lang='EN-US'>peh</span>過，加減有淡薄仔印象。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>阮閣向前行幾十公尺，看著半山腰有一座亭仔。我會記亭仔邊仔有一條路，會使通到墓地。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>阮行起<span style='COLOR:rgb(112,48,160)' lang='EN-US'>l</span><span style='COLOR:rgb(112,48,160)'>ì</span>，亭仔並無大，風帶雨，對四个方向潑入來亭仔內。這座亭仔，佮遮附近的停仔仝款，中央有一个四角形的桌仔，四面分別有一个椅條，攏是用紅毛塗鞏<span lang='EN-US'>--</span>的，煞漆成原木的色。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>亭仔內攏是澹<span lang='EN-US'>--</span>的，椅條是澹<span lang='EN-US'>--</span>的，桌仔嘛是。我看著椅條頂有一堆物件，靠佇咧桌頂。一開始，我無看清楚。我換一个方向閣詳細看一下，原來是人，兩个人，一个查埔一个查某，<span lang='EN-US'>kheh-kheh</span>做伙，用一領黃色的塑膠布，對頭頂向尻脊崁落去。雨對頂面潑入來，塑膠布已經全澹去矣。兩个人覆<span lang='EN-US'>(phak)</span>佇咧桌面頂，兩粒頭靠甲</span><span style='LINE-HEIGHT:150%;FONT-FAMILY:標楷體;COLOR:black' lang='EN-US'>ba</span><span style='LINE-HEIGHT:150%;FONT-FAMILY:Segoe UI,sans-serif;COLOR:black' lang='EN-US'>̍</span><span style='LINE-HEIGHT:150%;FONT-FAMILY:標楷體;COLOR:black' lang='EN-US'>t-tsiuh-tsiuh</span><span style='LINE-HEIGHT:150%;FONT-FAMILY:標楷體;COLOR:black'>。我嘛看著<span lang='EN-US'>in</span>的目睭的位置，</span><span style='LINE-HEIGHT:150%;FONT-FAMILY:標楷體'>兩个人攏掛目鏡，鏡片頂面已經攏是雨水，看袂清楚</span><span style='LINE-HEIGHT:150%;FONT-FAMILY:標楷體;COLOR:black'>目睭。佇目睭下跤，微微仔看的著，是兩枝喙，講甲正確<span lang='EN-US'>--</span>的，是白白的喙齒。原來，<span lang='EN-US'>in</span>猶閣咧笑。我實在不了解，這</span><span style='LINE-HEIGHT:150%;FONT-FAMILY:標楷體'>兩个少年人，是到遮來覕雨猶是來沃雨<span lang='EN-US'>--</span>的。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>這嘛是一種人，應該嘛是一種方式。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>我越頭看安民，伊嘛看著矣。伊敢若無啥物表情。這種方式，對伊可能傷遙遠矣。我干焦看著伊閣共頭慢慢仔越向山坡頂。對亭仔看過去，彼一片山坡，猶原是一片懸懸低低的<span style='COLOR:rgb(112,48,160)'>瀑布</span>群。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>安民越頭過來，啥物嘛無講閣共「五百萬」的雨傘提還予我。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「你蹛咧。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「你已經沃甲按呢矣。」</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>「我無要緊。囡仔袂當沃著雨。」我指囡仔凸佇外口的跤講。這時，我才發現，毋知啥物時陣，囡仔一爿的襪仔已經落去矣，現出一枝白白的小枝跤。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>伊一聽著囡仔就無閣堅持矣。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>伊行出亭仔。我徛佇亭仔內面，看伊慢慢仔踏進去全攏雨水的山坡路，一步一步，幌咧幌咧，慢慢<span lang='EN-US'>peh</span>起<span style='COLOR:rgb(112,48,160)' lang='EN-US'>l</span><span style='COLOR:rgb(112,48,160)'>ì</span>。我看著伊雄雄幌一下，雨傘嘛差一點仔落去。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>我拄想欲衝出去，看伊已經徛穩，用一枝手佮雙跤，半<span lang='EN-US'>peh</span>半蹬，行上一段真崎的坡路。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>雨愈落愈大。一陣大雨閘著我的視線，強欲看袂著十公尺以外的景色。等雨較小一點矣，我已經看袂著安民的影矣。</span></p>
<p style='LINE-HEIGHT:150%;MARGIN:0cm 0cm 0pt'><span style='LINE-HEIGHT:150%;FONT-FAMILY:標楷體' lang='EN-US'><span>    </span></span><span style='LINE-HEIGHT:150%;FONT-FAMILY:標楷體'>亭仔內，彼兩个少年查埔查某猶閣佇遐。我轉身對另外一个方向看，山佮山溝，攏佇咧雨的</span><span style='LINE-HEIGHT:150%;FONT-FAMILY:標楷體;COLOR:black'>雺霧當中。</span></p>
<p style='TEXT-ALIGN:right;LINE-HEIGHT:150%;MARGIN:0cm 0cm 0pt' align='right'><span style='LINE-HEIGHT:150%;FONT-FAMILY:標楷體;COLOR:black' lang='EN-US'><span>                  </span></span></p>
<p style='TEXT-ALIGN:right;LINE-HEIGHT:150%;MARGIN:0cm 0cm 0pt' align='right'><span style='LINE-HEIGHT:150%;FONT-FAMILY:標楷體;COLOR:black'>─ 一九九○年</span></p></font></span></span>
<p style='LINE-HEIGHT:150%;MARGIN:0cm 0cm 0pt'> </p>  </font></font></div>
<div style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'> </div>
<div style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'> </div>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><font size='3'><span style='LINE-HEIGHT:150%;FONT-FAMILY:Segoe UI,sans-serif;COLOR:black' lang='EN-US'><span>    </span></span></font></p></font></div></td></tr></tbody></table></div></div><br /><small>Updated on <abbr class="updated" title="2013-07-03T08:37:50.630Z">&#19971;&#26376; 3, 2013</abbr> by <span class="author"><span class="vcard"><a class="fn" href="mailto:d987588@gmail.com">&#31179;&#40179;&#38515;</a></span></span> (<a href="../history.html">Version <span class="sites:revision">21</span></a>)</small><br /></div></div></body></html>