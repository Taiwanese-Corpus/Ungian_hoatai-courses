<html><head><title>&#37165;&#28165;&#25991;&#9472;&#26149;&#38632; (Version 4)</title></head><body><div class="hentry webpage" id="https://sites.google.com/feeds/content/site/2013shoatai/4223866568497225296"><h3><span class="entry-title">&#37165;&#28165;&#25991;&#9472;&#26149;&#38632;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><font size='3' face='新細明體' color='#000000'>

</font><font face='新細明體' color='#000000'><font size='3'>



</font><p style='margin:0cm 0cm 0pt;line-height:150%;text-indent:24pt'><font face='times new roman,serif'><font size='3'><span style='line-height:150%;font-family:新細明體,serif'>禮拜，天氣真冷，雨嘛落甲足大</span><span style='line-height:150%' lang='EN-US'>--</span><span style='line-height:150%;font-family:新細明體,serif'>的，我佮較早仝款出去</span><span style='color:black;line-height:150%;font-family:Segoe UI,sans-serif' lang='EN-US'>peh</span><span style='color:black;line-height:150%;font-family:新細明體,serif'>山。</span></font></font></p><font size='3' face='times new roman,serif'>

</font><p style='margin:0cm 0cm 0pt;line-height:150%'><font face='times new roman,serif'><font size='3'><span style='color:black;line-height:150%;font-family:Segoe UI,sans-serif' lang='EN-US'><span>  </span><span>     </span></span><span style='color:black;line-height:150%;font-family:新細明體,serif'>我是坐小型的公車上山</span><span style='color:black;line-height:150%;font-family:Segoe UI,sans-serif' lang='EN-US'>--</span><span style='color:black;line-height:150%;font-family:新細明體,serif'>的。這一路的幾个小型公車司機，人攏真好，嘛真趣味，一路上有講有笑，有時仔閣會停車佮路邊的熟似人拍一下仔招呼。這款情形，佇一般的公車是不可能閣看會著的矣。</span></font></font></p><font size='3' face='times new roman,serif'>

</font><p style='margin:0cm 0cm 0pt;line-height:150%'><font face='times new roman,serif'><font size='3'><span style='color:black;line-height:150%;font-family:Segoe UI,sans-serif' lang='EN-US'><span>       </span></span><span style='color:black;line-height:150%;font-family:新細明體,serif'>車內差不多有十七、八个人，除了幾个出來</span><span style='color:black;line-height:150%;font-family:Segoe UI,sans-serif' lang='EN-US'>peh</span><span style='color:black;line-height:150%;font-family:新細明體,serif'>山的人以外，大部分是來到市場買物件，欲轉去山頂</span><span style='color:black;line-height:150%;font-family:Segoe UI,sans-serif' lang='EN-US'>--</span><span style='color:black;line-height:150%;font-family:新細明體,serif'>的。</span></font></font></p><font size='3' face='times new roman,serif'>

</font><p style='margin:0cm 0cm 0pt;line-height:150%'><font face='times new roman,serif'><font size='3'><span style='color:black;line-height:150%;font-family:Segoe UI,sans-serif' lang='EN-US'><span>       </span></span><span style='color:black;line-height:150%;font-family:新細明體,serif'>雨</span><span style='color:rgb(112,48,160);line-height:150%;font-family:新細明體,serif'>拍</span><span style='color:black;line-height:150%;font-family:新細明體,serif'>佇車窗頂，對頭前，抑是對邊仔，一陣一陣</span><span style='color:rgb(112,48,160);line-height:150%;font-family:新細明體,serif'>拍</span><span style='color:black;line-height:150%;font-family:新細明體,serif'>過來，</span><span style='color:rgb(112,48,160);line-height:150%;font-family:新細明體,serif'>誠猛</span><span style='color:black;line-height:150%;font-family:新細明體,serif'>。車窗已經崁一重水霧，有一寡所在予人拭過，會使看著窗仔外口的景色。</span></font></font></p><font size='3' face='times new roman,serif'>

</font><p style='margin:0cm 0cm 0pt;line-height:150%'><font face='times new roman,serif'><font size='3'><span style='color:black;line-height:150%;font-family:Segoe UI,sans-serif' lang='EN-US'><span>       </span></span><span style='color:black;line-height:150%;font-family:新細明體,serif'>車駛到政大，對車窗向外看，會使看著有幾个人咧等車，有的穿雨幔，有的攑雨傘，有查埔</span><span style='color:black;line-height:150%;font-family:Segoe UI,sans-serif' lang='EN-US'>--</span><span style='color:black;line-height:150%;font-family:新細明體,serif'>的，嘛有查某</span><span style='color:black;line-height:150%;font-family:Segoe UI,sans-serif' lang='EN-US'>--</span><span style='color:black;line-height:150%;font-family:新細明體,serif'>的。有一个五十</span><span style='color:black;line-height:150%;font-family:新細明體,serif'>外歲的查埔人，綴佇咧後壁起來，胸坎進前，用偝巾偝一</span><span style='color:black;line-height:150%;font-family:新細明體,serif'>个囡仔。囡仔的頭是包</span><span style='color:black;line-height:150%;font-family:新細明體,serif'>佇咧偝巾內面</span><span style='color:black;line-height:150%;font-family:Segoe UI,sans-serif' lang='EN-US'>--</span><span style='color:black;line-height:150%;font-family:新細明體,serif'>的，干焦會使看著小小的</span><span style='color:rgb(112,48,160);line-height:150%;font-family:新細明體,serif'>帽仔頂</span><span style='color:black;line-height:150%;font-family:新細明體,serif'>，猶有兩肢小小的跤凸佇咧偝巾外面輕輕仔幌咧幌咧，跤頂所穿的是牛奶色的膨紗襪仔。</span></font></font></p><font size='3' face='times new roman,serif'>

</font><p style='margin:0cm 0cm 0pt;line-height:150%'><font face='times new roman,serif'><font size='3'><span style='color:rgb(0,112,192);line-height:150%;font-family:Segoe UI,sans-serif' lang='EN-US'><span>       </span></span><span style='line-height:150%;font-family:新細明體,serif'>彼个人真面熟。對伊的目眉中央彼粒<span style='color:rgb(112,48,160)'>較欲</span>有半公分大的烏痣，我隨認出來，伊就是較早佇阮舊厝附近開一間細間</span><span style='color:black;line-height:150%;font-family:Segoe UI,sans-serif' lang='EN-US'>k</span><span style='color:black;line-height:150%;font-family:新細明體,serif'>á</span><span style='color:black;line-height:150%;font-family:Segoe UI,sans-serif' lang='EN-US'>m</span><span style='line-height:150%;font-family:MS Mincho'>仔店</span><span style='line-height:150%;font-family:新細明體,serif'>的安民。</span></font></font></p><font size='3' face='times new roman,serif'>

</font><p style='margin:0cm 0cm 0pt;line-height:150%'><font face='times new roman,serif'><font size='3'><span style='line-height:150%;font-family:MS Mincho' lang='EN-US'><span>    </span></span><span style='line-height:150%;font-family:新細明體,serif'>我坐佇後面。本成，我想欲叫伊，毋過，車內實在是有夠</span><span style='color:black;line-height:150%;font-family:Segoe UI,sans-serif' lang='EN-US'>kheh</span><span style='color:black;line-height:150%;font-family:新細明體,serif'>，而且伊一起來，頭前就有人讓位予伊坐矣。</span></font></font></p><font size='3' face='times new roman,serif'>

</font><p style='margin:0cm 0cm 0pt;line-height:150%'><font face='times new roman,serif'><font size='3'><span style='color:black;line-height:150%;font-family:Segoe UI,sans-serif' lang='EN-US'><span>       </span></span><span style='color:black;line-height:150%;font-family:新細明體,serif'>阮搬離開</span><span style='line-height:150%;font-family:新細明體,serif'>舊厝，敢若嘛已經咧欲二十年矣。雖然，伊的頭毛又閣落袂少，而且生出真多白頭毛，我猶原會記咧伊。</span></font></font></p><font size='3' face='times new roman,serif'>

</font><p style='margin:0cm 0cm 0pt;line-height:150%'><font face='times new roman,serif'><font size='3'><span style='line-height:150%;font-family:Segoe UI,sans-serif' lang='EN-US'><span>       </span></span><span style='line-height:150%;font-family:新細明體,serif'>安民姓蘇，阮攏無咧叫伊的姓，干焦叫伊安民。一般，<span style='color:black'>囡仔攏叫伊安民伯抑是安民叔，嘛有少數的人叫伊頭家。毋過，叫伊頭家，伊攏無愛直接回答。</span></span></font></font></p><font size='3' face='times new roman,serif'>

</font><p style='margin:0cm 0cm 0pt;line-height:150%'><font face='times new roman,serif'><font size='3'><span style='color:black;line-height:150%;font-family:Segoe UI,sans-serif' lang='EN-US'><span>        </span></span><span style='color:black;line-height:150%;font-family:新細明體,serif'>我閣會記咧，阮離開</span><span style='line-height:150%;font-family:新細明體,serif'>舊厝的時，遐附近，雖然是佇市內，毋過猶<span style='color:black'>閣有一寡水田佮竹欉，一條戽水用的水溝貫穿之間，到暗時仔，有時陣閣會使聽著水雞的聲。</span></span></font></font></p><font size='3' face='times new roman,serif'>

</font><p style='margin:0cm 0cm 0pt;line-height:150%'><font face='times new roman,serif'><font size='3'><span style='color:black;line-height:150%;font-family:Segoe UI,sans-serif' lang='EN-US'><span>        </span></span><span style='color:black;line-height:150%;font-family:新細明體,serif'>安民</span><span style='color:black;line-height:150%;font-family:Segoe UI,sans-serif' lang='EN-US'>in</span><span style='color:black;line-height:150%;font-family:新細明體,serif'>開的</span><span style='color:black;line-height:150%;font-family:Segoe UI,sans-serif' lang='EN-US'>k</span><span style='color:black;line-height:150%;font-family:新細明體,serif'>á</span><span style='color:black;line-height:150%;font-family:Segoe UI,sans-serif' lang='EN-US'>m</span><span style='line-height:150%;font-family:MS Mincho'>仔店</span><span style='line-height:150%;font-family:新細明體,serif'>，就佇</span><span style='color:black;line-height:150%;font-family:新細明體,serif'>竹欉跤的水溝邊，彼</span><span style='line-height:150%;font-family:新細明體,serif'>个所在，蠓仔真多，到暗時，路燈一光，除了蠓仔以外，猶<span style='color:black'>閣有真濟小小會飛的蟲，一直踅路燈</span>咧飛。聽講，這馬遐的田地已經坉起來，起幾若棟大樓矣。</span></font></font></p><font size='3' face='times new roman,serif'>

</font><div style='margin:0cm 0cm 0pt;line-height:150%'><font face='times new roman,serif'><font size='3'><span style='line-height:150%;font-family:Segoe UI,sans-serif' lang='EN-US'><span>        </span></span><span style='line-height:150%;font-family:新細明體,serif'>阮無叫伊的姓，是因為伊是予人招</span><span style='line-height:150%;font-family:Segoe UI,sans-serif' lang='EN-US'>--</span><span style='line-height:150%;font-family:新細明體,serif'>的。伊的某姓林，叫林素貞，阮攏叫伊阿貞。阿貞是彼間</span><span style='color:black;line-height:150%;font-family:Segoe UI,sans-serif' lang='EN-US'>k</span><span style='color:black;line-height:150%;font-family:新細明體,serif'>á</span><span style='color:black;line-height:150%;font-family:Segoe UI,sans-serif' lang='EN-US'>m</span><span style='line-height:150%;font-family:MS Mincho'>仔店</span><span style='line-height:150%;font-family:新細明體,serif'>頭家阿土伯的孤查某囝。</span></font></font></div><div style='margin:0cm 0cm 0pt;line-height:150%'><font face='times new roman,serif'><font size='3'><span style='color:black;line-height:150%;font-family:Segoe UI,sans-serif' lang='EN-US'>。─。─。─。─。─。─。─。─。─。─。─。─。─。─。─。─。─。─。─。─。─。─。─。─。─。─。─。</span></font></font></div><font size='3' face='times new roman,serif'>

</font><p style='margin:0cm 0cm 0pt;line-height:150%'><font size='3'><span style='color:black;line-height:150%;font-family:Segoe UI,sans-serif' lang='EN-US'><span>    </span></span></font></p><font size='3'>

</font></font></div></td></tr></tbody></table></div></div><br /><small>Updated on <abbr class="updated" title="2013-05-06T17:13:14.567Z">&#20116;&#26376; 6, 2013</abbr> by <span class="author"><span class="vcard"><a class="fn" href="mailto:happyshana27@gmail.com">&#34081;&#22869;&#33841;</a></span></span> (<a href="../history.html">Version <span class="sites:revision">4</span></a>)</small><br /></div></div></body></html>