<html><head><title>&#37165;&#28165;&#25991;&#9472;&#26149;&#38632; (Version 7)</title></head><body><div class="hentry webpage" id="https://sites.google.com/feeds/content/site/2013shoatai/4223866568497225296"><h3><span class="entry-title">&#37165;&#28165;&#25991;&#9472;&#26149;&#38632;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><font size='3' face='新細明體' color='#000000'>

</font><font face='新細明體' color='#000000'><font size='3'>



</font><p style='margin:0cm 0cm 0pt;line-height:150%;text-indent:24pt'><font face='times new roman,serif'><font size='3'><span style='line-height:150%;font-family:新細明體,serif'>

</span></font></font></p><font face='times new roman,serif'><font size='3'><p style='margin:0cm 0cm 0pt;line-height:150%;text-indent:24pt'><span style='line-height:150%;font-family:標楷體'>禮拜，天氣真冷，雨嘛落甲足大<span lang='EN-US'>--</span>的，我佮較早仝款出去</span><span style='color:black;line-height:150%;font-family:標楷體' lang='EN-US'>peh</span><span style='color:black;line-height:150%;font-family:標楷體'>山。</span></p><p style='margin:0cm 0cm 0pt;line-height:150%;text-indent:24pt'>

</p><p style='margin:0cm 0cm 0pt;line-height:150%'><span style='color:black;line-height:150%;font-family:標楷體' lang='EN-US'><span>  </span><span>  </span></span><span style='color:black;line-height:150%;font-family:標楷體'>我是坐小型的公車上山<span lang='EN-US'>--</span>的。這一路的幾个小型公車司機，人攏真好，嘛真趣味，一路上有講有笑，有時仔閣會停車佮路邊的熟似人拍一下仔招呼。這款情形，佇一般的公車是不可能閣看會著的矣。</span></p><p style='margin:0cm 0cm 0pt;line-height:150%;text-indent:24pt'>

</p><p style='margin:0cm 0cm 0pt;line-height:150%'><span style='color:black;line-height:150%;font-family:標楷體' lang='EN-US'><span>    </span></span><span style='color:black;line-height:150%;font-family:標楷體'>車內差不多有十七、八个人，除了幾个出來<span lang='EN-US'>peh</span>山的人以外，大部分是來到市場買物件，欲轉去山頂<span lang='EN-US'>--</span>的。</span></p><p style='margin:0cm 0cm 0pt;line-height:150%;text-indent:24pt'>

</p><p style='margin:0cm 0cm 0pt;line-height:150%'><span style='color:black;line-height:150%;font-family:標楷體' lang='EN-US'><span>    </span></span><span style='color:black;line-height:150%;font-family:標楷體'>雨</span><span style='color:rgb(112,48,160);line-height:150%;font-family:標楷體'>拍</span><span style='color:black;line-height:150%;font-family:標楷體'>佇車窗頂，對頭前，抑是對邊仔，一陣一陣</span><span style='color:rgb(112,48,160);line-height:150%;font-family:標楷體'>拍</span><span style='color:black;line-height:150%;font-family:標楷體'>過來，</span><span style='color:rgb(112,48,160);line-height:150%;font-family:標楷體'>誠猛</span><span style='color:black;line-height:150%;font-family:標楷體'>。車窗已經崁一重水霧，有一寡所在予人拭過，會使看著窗仔外口的景色。</span></p><p style='margin:0cm 0cm 0pt;line-height:150%;text-indent:24pt'>

</p><p style='margin:0cm 0cm 0pt;line-height:150%'><span style='color:black;line-height:150%;font-family:標楷體' lang='EN-US'><span>    </span></span><span style='color:black;line-height:150%;font-family:標楷體'>車駛到政大，對車窗向外看，會使看著有幾个人咧等車，有的穿雨幔，有的攑雨傘，有查埔<span lang='EN-US'>--</span>的，嘛有查某<span lang='EN-US'>--</span>的。有一个五十外歲的查埔人，綴佇咧後壁起來，胸坎進前，用偝巾偝一个囡仔。囡仔的頭是包佇咧偝巾內面<span lang='EN-US'>--</span>的，干焦會使看著小小的</span><span style='color:rgb(112,48,160);line-height:150%;font-family:標楷體'>帽仔頂</span><span style='color:black;line-height:150%;font-family:標楷體'>，猶有兩肢小小的跤凸佇咧偝巾外面輕輕仔幌咧幌咧，跤頂所穿的是牛奶色的膨紗襪仔。</span></p><p style='margin:0cm 0cm 0pt;line-height:150%;text-indent:24pt'>

</p><p style='margin:0cm 0cm 0pt;line-height:150%'><span style='color:rgb(0,112,192);line-height:150%;font-family:標楷體' lang='EN-US'><span>    </span></span><span style='line-height:150%;font-family:標楷體'>彼个人真面熟。對伊的目眉中央彼粒<span style='color:rgb(112,48,160)'>較欲</span>有半公分大的烏痣，我隨認出來，伊就是較早佇阮舊厝附近開一間細間<span style='color:black' lang='EN-US'>k</span><span style='color:black'>á<span lang='EN-US'>m</span></span></span><span style='line-height:150%;font-family:標楷體'>仔店的安民。</span></p><p style='margin:0cm 0cm 0pt;line-height:150%;text-indent:24pt'>

</p><p style='margin:0cm 0cm 0pt;line-height:150%'><span style='line-height:150%;font-family:標楷體' lang='EN-US'><span>    </span></span><span style='line-height:150%;font-family:標楷體'>我坐佇後面。本成，我想欲叫伊，毋過，車內實在是有夠</span><span style='color:black;line-height:150%;font-family:標楷體' lang='EN-US'>kheh</span><span style='color:black;line-height:150%;font-family:標楷體'>，而且伊一起來，頭前就有人讓位予伊坐矣。</span></p><p style='margin:0cm 0cm 0pt;line-height:150%;text-indent:24pt'>

</p><p style='margin:0cm 0cm 0pt;line-height:150%'><span style='color:black;line-height:150%;font-family:標楷體' lang='EN-US'><span>    </span></span><span style='color:black;line-height:150%;font-family:標楷體'>阮搬離開</span><span style='line-height:150%;font-family:標楷體'>舊厝，敢若嘛已經咧欲二十年矣。雖然，伊的頭毛又閣落袂少，而且生出真多白頭毛，我猶原會記咧伊。</span></p><p style='margin:0cm 0cm 0pt;line-height:150%;text-indent:24pt'>

</p><p style='margin:0cm 0cm 0pt;line-height:150%'><span style='line-height:150%;font-family:標楷體' lang='EN-US'><span>    </span></span><span style='line-height:150%;font-family:標楷體'>安民姓蘇，阮攏無咧叫伊的姓，干焦叫伊安民。一般，<span style='color:black'>囡仔攏叫伊安民伯抑是安民叔，嘛有少數的人叫伊頭家。毋過，叫伊頭家，伊攏無愛直接回答。</span></span></p><p style='margin:0cm 0cm 0pt;line-height:150%;text-indent:24pt'>

</p><p style='margin:0cm 0cm 0pt;line-height:150%'><span style='color:black;line-height:150%;font-family:標楷體' lang='EN-US'><span>    </span></span><span style='color:black;line-height:150%;font-family:標楷體'>我閣會記咧，阮離開</span><span style='line-height:150%;font-family:標楷體'>舊厝的時，遐附近，雖然是佇市內，毋過猶<span style='color:black'>閣有一寡水田佮竹欉，一條戽水用的水溝貫穿之間，到暗時仔，有時陣閣會使聽著水雞的聲。</span></span></p><p style='margin:0cm 0cm 0pt;line-height:150%;text-indent:24pt'>

</p><p style='margin:0cm 0cm 0pt;line-height:150%'><span style='color:black;line-height:150%;font-family:標楷體' lang='EN-US'><span>    </span></span><span style='color:black;line-height:150%;font-family:標楷體'>安民<span lang='EN-US'>in</span>開的<span lang='EN-US'>k</span>á<span lang='EN-US'>m</span></span><span style='line-height:150%;font-family:標楷體'>仔店，就佇</span><span style='color:black;line-height:150%;font-family:標楷體'>竹欉跤的水溝邊，彼</span><span style='line-height:150%;font-family:標楷體'>个所在，蠓仔真多，到暗時，路燈一光，除了蠓仔以外，猶<span style='color:black'>閣有真濟小小會飛的蟲，一直踅路燈</span>咧飛。聽講，這馬遐的田地已經坉起來，起幾若棟大樓矣。</span></p><p style='margin:0cm 0cm 0pt;line-height:150%;text-indent:24pt'>

</p><div style='margin:0cm 0cm 0pt;line-height:150%'><span style='line-height:150%;font-family:標楷體' lang='EN-US'><span>    </span></span><span style='line-height:150%;font-family:標楷體'>阮無叫伊的姓，是因為伊是予人招<span lang='EN-US'>--</span>的。伊的某姓林，叫林素貞，阮攏叫伊阿貞。阿貞是彼間<span style='color:black' lang='EN-US'>k</span><span style='color:black'>á<span lang='EN-US'>m</span></span></span><span style='line-height:150%;font-family:標楷體'>仔店頭家阿土伯的孤查某囝。</span></div><div style='margin:0cm 0cm 0pt;line-height:150%'> </div></font></font><div style='margin:0cm 0cm 0pt;line-height:150%'><font face='times new roman,serif'><font size='3'><span style='color:black;line-height:150%;font-family:Segoe UI,sans-serif' lang='EN-US'>。─。─。─。─。─。─。─。─。─。─。─。─。─。─。─。─。─。─。─。─。─。</span></font></font></div><div style='margin:0cm 0cm 0pt;line-height:150%'> </div><div style='margin:0cm 0cm 0pt;line-height:150%'><font face='times new roman,serif'><font size='3'><span style='color:black;line-height:150%;font-family:Segoe UI,sans-serif' lang='EN-US'><font face='新細明體'>

</font><p style='margin:0cm 0cm 0pt;line-height:150%;text-indent:24pt'><span style='color:black;line-height:150%;font-family:標楷體'>當時，阿土伯猶是以種菜為生。除了彼間</span><span style='color:black;line-height:150%;font-family:標楷體' lang='EN-US'>k</span><span style='color:black;line-height:150%;font-family:標楷體'>á<span lang='EN-US'>m</span></span><span style='line-height:150%;font-family:標楷體'>仔店以外，<span lang='EN-US'>in</span>佇遐附近</span><span style='line-height:150%;font-family:標楷體'>猶<span style='color:black'>閣有一塊兩分無到的菜園，算起來嘛有五、六百坪。彼塊地，生產有限，而且彼个時陣，雖然房地產嘛有波動，卻是猶未到起大價的程度，<span lang='EN-US'>in</span>一家伙仔的生活，主要猶是靠</span></span><span style='color:black;line-height:150%;font-family:標楷體'>彼間</span><span style='color:black;line-height:150%;font-family:標楷體' lang='EN-US'>k</span><span style='color:black;line-height:150%;font-family:標楷體'>á<span lang='EN-US'>m</span></span><span style='line-height:150%;font-family:標楷體'>仔店來維持<span lang='EN-US'>--</span>的。</span></p><font face='新細明體'>

</font><p style='margin:0cm 0cm 0pt;line-height:150%;text-indent:24pt'><span style='color:black;line-height:150%;font-family:標楷體'>我猶會記得阿真彼个查某人。彼當時，伊猶未三十歲，伊看起來瘦瘦，有淡薄仔扁身，面色有一點仔白，下頦尖尖，目睭大閣有一點仔凹<span lang='EN-US'>(nah)</span>落去，<span lang='EN-US'>tsha</span></span><span style='color:black;line-height:150%;font-family:Segoe UI,sans-serif' lang='EN-US'>̍</span><span style='color:black;line-height:150%;font-family:標楷體' lang='EN-US'>p-tsha</span><span style='color:black;line-height:150%;font-family:Segoe UI,sans-serif' lang='EN-US'>̍</span><span style='color:black;line-height:150%;font-family:標楷體' lang='EN-US'>p-nih</span><span style='color:black;line-height:150%;font-family:標楷體'>，若親像有一點仔神經質。毋</span><span style='line-height:150%;font-family:標楷體'>閣為著工課的方便，<span style='color:black'>伊</span>的頭毛電得真短。毋管按怎看，<span style='color:black'>伊攏袂當算是一个真迷人的查某人。</span>猶毋<span style='color:black'>閣，伊對人足親切<span lang='EN-US'>--</span>的，動作扭掠，算錢快閣正確，三不五時閣會提掉零星<span lang='EN-US'>--</span>的，佇附近的風評真正袂</span></span><span style='color:black;line-height:150%;font-family:新細明體,serif'>䆀</span><span style='color:black;line-height:150%;font-family:標楷體'>，生理嘛算是真興旺<span lang='EN-US'>--</span>的矣。</span></p><font face='新細明體'>

</font><p style='margin:0cm 0cm 0pt;line-height:150%;text-indent:24pt'><span style='color:black;line-height:150%;font-family:標楷體'>因為伊是</span><span style='line-height:150%;font-family:標楷體'>孤查某囝，阿土伯堅持愛共人招，伊得婚事就按呢</span><span style='color:black;line-height:150%;font-family:標楷體' lang='EN-US'>tshiân</span><span style='color:black;line-height:150%;font-family:標楷體'>落來。</span></p><font face='新細明體'>

</font><p style='margin:0cm 0cm 0pt;line-height:150%;text-indent:24pt'><span style='color:black;line-height:150%;font-family:標楷體'>阿貞佮安民的婚事，是透過孤兒院安排<span lang='EN-US'>--</span>的。聽講，遮嘛是阿貞的舅公全力促成<span lang='EN-US'>--</span>的。伊講，一般的查埔人毋肯予人招。因為孤兒身世可憐，較袂揀，欲揣一个老實可靠，而且閣肯食苦的人，嘛比較較簡單。何況，伊有一个朋友佇咧經營孤兒院，對遐孤兒的個性嘛較清楚，而且閣會使詳細揀適合的人。安民就是院長親身推薦<span lang='EN-US'>--</span>的。</span></p><font face='新細明體'>

</font><p style='margin:0cm 0cm 0pt;line-height:150%;text-indent:24pt'><span style='color:black;line-height:150%;font-family:標楷體'>安民是一个予人放捒<span lang='EN-US'>(sak)</span>的嬰仔，父母是啥人，無人知，。有一寡予人放捒<span lang='EN-US'>(sak)</span>的嬰仔，<span lang='EN-US'>in</span>的父母為著將來的依據，有時陣</span><span style='line-height:150%;font-family:標楷體'>猶<span style='color:black'>閣會留一个名牌，抑是一張批，抑是一个信物。</span><span style='color:rgb(112,48,160)'>若者是</span><span style='color:black'>安民，煞啥物攏無。也就是講，伊的父母已經完全無考慮著將來相認的代誌矣。安民是院長共一號的名，伊姓蘇，其實蘇是院長的姓，遐身分不明的孤兒，全部攏姓蘇。</span></span></p><font face='新細明體'>

</font><p style='margin:0cm 0cm 0pt;line-height:150%;text-indent:24pt'><span style='color:black;line-height:150%;font-family:標楷體'>安民佇孤兒院大漢，十五歲了後，就離開孤兒院，去一間</span><span style='color:black;line-height:150%;font-family:標楷體' lang='EN-US'>k</span><span style='color:black;line-height:150%;font-family:標楷體'>á<span lang='EN-US'>m</span></span><span style='line-height:150%;font-family:標楷體'>仔店送貨。伊做人古意，予人招去林家，會當講是非常理想的人選。</span></p><font face='新細明體'>

</font><p style='margin:0cm 0cm 0pt;line-height:150%;text-indent:24pt'><span style='line-height:150%;font-family:標楷體'>安民予人招了後，坐工課真打拼。阮定定看著伊穿短褲佮</span><span style='color:black;line-height:150%;font-family:標楷體'>淺拖仔，踏一台後壁有裝一个鐵架的中古腳踏車，無暝無日，四界去送貨。阮蹛佇四樓，定定看著伊一睏仔就走起來矣，怦怦喘，用手盤共額頭的汗拭掉。</span></p><p style='margin:0cm 0cm 0pt;line-height:150%;text-indent:24pt'><span style='color:black;line-height:150%;font-family:標楷體'> <font face='新細明體'>

</font></span></p><p style='margin:0cm 0cm 0pt;line-height:150%;text-indent:24pt'><span style='color:black;line-height:150%;font-family:標楷體' lang='EN-US'>In</span><span style='color:black;line-height:150%;font-family:標楷體'>翁仔某兩个人，佇外人面頭前真少講話，看起來閣較親像是頭家</span><span style='line-height:150%;font-family:標楷體'>佮伙計。毋</span><span style='color:black;line-height:150%;font-family:標楷體'>閣，阮嘛看過關店了後，<span lang='EN-US'>in</span>翁仔某相招出去食宵夜，<span lang='EN-US'>in</span>的感情應該是算袂</span><span style='color:black;line-height:150%;font-family:新細明體,serif'>䆀</span><span style='color:black;line-height:150%;font-family:標楷體' lang='EN-US'>--</span><span style='color:black;line-height:150%;font-family:標楷體'>的。阮嘛知影，阿土伯對安民嘛真滿意，真信任伊。<span lang='EN-US'>In</span>唯一感覺不滿的是，結婚幾若冬矣，一直攏無囡仔。</span></p><p style='margin:0cm 0cm 0pt;line-height:150%;text-indent:24pt'><font face='新細明體'>

</font></p><p style='margin:0cm 0cm 0pt;line-height:150%;text-indent:24pt'><span style='color:black;line-height:150%;font-family:標楷體'>當時，因為阿貞的身體看起來</span><span style='color:rgb(112,48,160);line-height:150%;font-family:標楷體'>誠虛閣厚病</span><span style='color:black;line-height:150%;font-family:標楷體'>，逐家攏叫是毛病是出佇阿貞身上。阮嘛毋知影，當時阿貞<span lang='EN-US'>in</span>是毋是有去揣醫生檢查過。</span></p><p style='margin:0cm 0cm 0pt;line-height:150%;text-indent:24pt'><font face='新細明體'>

</font></p><p style='margin:0cm 0cm 0pt;line-height:150%;text-indent:24pt'><span style='color:black;line-height:150%;font-family:標楷體'>我猶閣會記得，有一工，我去<span lang='EN-US'>in</span>的<span lang='EN-US'>k</span>á<span lang='EN-US'>m</span></span><span style='line-height:150%;font-family:標楷體'>仔店買</span><span style='color:black;line-height:150%;font-family:標楷體'>薰，阿貞拄仔好毋佇咧。我看著安民佇竹欉腳撿一个人擲掉的破碗，身軀向<span lang='EN-US'>(ànn)</span>到門前的水溝舀<span lang='EN-US'>(iúnn)</span>無到半碗的水，然後才囥<span lang='EN-US'>(kh</span></span><span style='color:black;line-height:150%;font-family:Segoe UI,sans-serif' lang='EN-US'>ǹ</span><span style='color:black;line-height:150%;font-family:標楷體' lang='EN-US'>g)</span><span style='color:black;line-height:150%;font-family:標楷體'>轉去竹仔欉腳。彼个時陣，水溝的水猶閣真清氣，水溝內底閣有生青色的草蔬<span lang='EN-US'>(tsháu-se)</span>，佇水內搖<span lang='EN-US'>--</span>的搖<span lang='EN-US'>--</span>的。有時陣，阮閣會當看到魚仔佇遐咧相逐<span lang='EN-US'>(jiok)</span>。</span></p><p style='margin:0cm 0cm 0pt;line-height:150%;text-indent:24pt'><font face='新細明體'>

</font></p><p style='margin:0cm 0cm 0pt;line-height:150%;text-indent:24pt'><span style='color:black;line-height:150%;font-family:標楷體'>伊看著我，驚一下，好親像囡仔做壞代誌予大人看到共款。彼當時，我心內有淡薄仔疑問，嘛有淡薄仔不安。伊咧創<span lang='EN-US'>(tshòng)</span>啥？敢會是啥物法術？我感覺，毋管是啥，一定</span><span style='line-height:150%;font-family:標楷體'>佮生囝有關係。講袂定是一種求</span><span style='color:black;line-height:150%;font-family:標楷體'>囡仔的儀式。我知影，阿貞就定定四界去廟寺拜拜，祈求囡仔。</span></p><p style='margin:0cm 0cm 0pt;line-height:150%;text-indent:24pt'><font face='新細明體'>

</font></p></span><font face='新細明體'>

</font></font></font></div><div style='margin:0cm 0cm 0pt;line-height:150%'> </div><div style='margin:0cm 0cm 0pt;line-height:150%'> </div><font size='3' face='times new roman,serif'>

</font><p style='margin:0cm 0cm 0pt;line-height:150%'><font size='3'><span style='color:black;line-height:150%;font-family:Segoe UI,sans-serif' lang='EN-US'><span>    </span></span></font></p><font size='3'>

</font></font></div></td></tr></tbody></table></div></div><br /><small>Updated on <abbr class="updated" title="2013-05-07T01:26:17.971Z">&#20116;&#26376; 7, 2013</abbr> by <span class="author"><span class="vcard"><a class="fn" href="mailto:happyshana27@gmail.com">&#34081;&#22869;&#33841;</a></span></span> (<a href="../history.html">Version <span class="sites:revision">7</span></a>)</small><br /></div></div></body></html>