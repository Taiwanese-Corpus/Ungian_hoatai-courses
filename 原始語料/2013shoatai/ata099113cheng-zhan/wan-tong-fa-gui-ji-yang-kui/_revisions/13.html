<html><head><title>&#38929;&#31461;&#20240;&#39740;&#35352;-&#26954;&#36917; (Version 13)</title></head><body><div class="hentry webpage" id="https://sites.google.com/feeds/content/site/2013shoatai/6914550844144082459"><h3><span class="entry-title">&#38929;&#31461;&#20240;&#39740;&#35352;-&#26954;&#36917;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><font color='#000000'>　　<font size='4'>滿是爛塗糜的小鎮</font></font><div><font size='4'><font color='#000000'>　　井上健作予<span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>虼蚤</span>佮蠓仔咬甲一直無法度睏，但是因為長途旅行的疲勞，到四點左右</font><font color='#9900ff'>終於</font><font color='#000000'>睏去。但是無偌久就</font><font color='#9900ff'>被</font><font color='#000000'>附近工廠的聲音吵清醒。他共雙跤伸到毯仔面頂，一直</font><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'><font color='#9900ff'>擽</font><font color='#000000'>伊</font></span><span style='color:rgb(0,0,0);background-color:rgb(255,255,255)'>予</span><span style='background-color:rgb(255,255,255)'><font color='#000000'>蠓</font><span style='color:rgb(0,0,0);line-height:1.6'>仔咬過的大腿，發出吱咯吱咯的聲音。</span><font color='#000000'>紲落去，又閣拍開睏衫，一直</font><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#9900ff'>擽</font><font color='#000000'>伊的</font></span><font color='#000000'>胸坎</font><span style='color:rgb(0,0,0);line-height:20px'>佮</span><font color='#000000'>腰。然後，又閣佇兩个榻榻米大的房間的壁角</font></span><span style='background-color:rgb(255,255,255)'><font color='#000000'>攑</font><font color='#ff0000'>箸</font><font color='#000000'>掃帚，用掃帚的柄</font><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>擽伊</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>擽</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>不到</font><font color='#000000'>的</font></span><span style='color:rgb(0,0,0);line-height:1.6'>尻脊骿。這時，伊的腰</span><span style='color:rgb(0,0,0);line-height:20px'>佮</span><span style='color:rgb(0,0,0);line-height:1.6'>跤腿又</span><span style='color:rgb(0,0,0);line-height:1.6'>閣開始<span style='font-family:Segoe UI,Charis SIL,Lucida Sans Unicode,新細明體'>癢</span></span><span style='color:rgb(0,0,0);font-family:lucida grande,tahoma,verdana,arial,sans-serif;line-height:15px;white-space:pre-wrap'>矣</span><span style='color:rgb(0,0,0);line-height:1.6'><span style='font-family:Segoe UI,Charis SIL,Lucida Sans Unicode,新細明體'>，</span></span><span style='color:rgb(0,0,0);font-family:lucida grande,tahoma,verdana,arial,sans-serif;line-height:15px;white-space:pre-wrap'>害伊慌狂甲四界烏白抓</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>，只要是伊抓</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>過的所在毋是</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>一條一條</span><span style='font-family:Segoe UI,Charis SIL,Lucida Sans Unicode,新細明體;line-height:20px'><font color='#ff0000'>的</font></span><font color='#000000'>腫起來若無著是變成一</font><span style='color:rgb(0,0,0);line-height:1.6'>个紅點。</span></span></font></div><div><font size='4'><span style='color:rgb(0,0,0);line-height:1.6'><span style='background-color:rgb(255,255,255)'>　　健作拍開用報紙做的門，經過這間厝的主人－－也就是</span></span><span style='background-color:rgb(255,255,255)'><font color='#000000'><img style='font-family:Segoe UI,Charis SIL,Lucida Sans Unicode,新細明體;line-height:20px' src='http://twblg.dict.edu.tw/holodict_new/fontPics/E701.gif' border='0'/></font><span style='color:rgb(0,0,0);line-height:1.6'>阿兄的房間，往</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px;text-align:center'>井的</span><font color='#000000'>邊仔行過去。阿兄厝內的人</font><font color='#ff0000'>都</font><font color='#000000'>起來</font></span><font style='background-color:rgb(255,255,255)'><span style='color:rgb(0,0,0);font-family:lucida grande,tahoma,verdana,arial,sans-serif;line-height:15px;white-space:pre-wrap'>矣</span><span style='color:rgb(0,0,0);line-height:1.6'>，而且房間的內底</span><span style='color:rgb(0,0,0);line-height:20px'>佮外口嘛</span><span style='color:rgb(0,0,0);line-height:1.6'>攏收清氣</span><span style='color:rgb(0,0,0);font-family:lucida grande,tahoma,verdana,arial,sans-serif;line-height:15px;white-space:pre-wrap'>矣</span><span style='color:rgb(0,0,0);line-height:1.6'>。阿兄</span><span style='line-height:20px'><font color='#000000'>佮兩</font><font color='#ff0000'>個</font></span><span style='color:rgb(0,0,0);line-height:1.6'>囡仔食過早頓了後</span><span style='color:rgb(0,0,0);line-height:1.6'>攏出去外口</span><span style='color:rgb(0,0,0);font-family:lucida grande,tahoma,verdana,arial,sans-serif;line-height:15px;white-space:pre-wrap'>矣</span><span style='color:rgb(0,0,0);line-height:1.6'>，</span><span style='color:rgb(0,0,0);line-height:1.6'>干焦賰阿嫂一</span><span style='color:rgb(0,0,0);line-height:20px'>个</span><span style='color:rgb(0,0,0);line-height:1.6'>人</span><span style='color:rgb(0,0,0);line-height:1.6'>揹</span><span style='line-height:1.6'><font color='#ff0000'>著</font></span><span style='color:rgb(0,0,0);line-height:1.6'>囡仔佇井的邊仔洗碗，這時，天</span><span style='color:rgb(0,0,0);line-height:1.6'>猶未光，電火猶是開</span><span style='line-height:1.6'><font color='#ff0000'>著</font></span><span style='color:rgb(0,0,0);line-height:1.6'>。</span><font color='#000000'><img style='line-height:20px;font-family:Segoe UI,Charis SIL,Lucida Sans Unicode,新細明體' src='http://twblg.dict.edu.tw/holodict_new/fontPics/E701.gif' border='0'/>阿嫂聽著紙門予人</font><font color='#ff0000'>拉</font><font color='#000000'>開的聲音，馬上越過頭問:「睏了好無？」</font></font></font></div><div><font size='4'><font style='background-color:rgb(255,255,255)' color='#000000'>　　健作想起</font><font color='#000000'>拄到遮</font><font color='#ff0000'>作</font><font color='#000000'>人客，所以就算是予蠓<span style='line-height:1.6'>仔咬甲</span>全身紅吱吱，</font><font color='#9900ff'>卻是</font><font color='#000000'>毋敢老實講出昨暝予<span style='font-family:Segoe UI,Charis SIL,Lucida Sans Unicode,新細明體;line-height:20px'>虼蚤攻擊的</span>代誌，只是凊彩應講:「猶會使!<span style='line-height:1.6'>猶</span><span style='line-height:1.6'>會使!</span><span style='line-height:1.6'>」</span></font></font></div><div><font size='4'><span style='color:rgb(0,0,0);line-height:1.6'>　　健作</span><font color='#9900ff'>穿起</font></font><font size='4' color='#000000'>木屐行</font><font size='4' color='#9900ff'>近</font><font size='4' color='#000000'>井的邊仔，<span style='line-height:1.6'>共睏衫掛佇</span>竹篙頂面，然後提起井內底的水嘩啦啦啦</font><font size='4' color='#ff0000'>的</font><font size='4'><font color='#000000'>沖身軀，又擱提起砂仔佇癢</font><span style='line-height:20px'><font color='#ff0000'>佮</font><font color='#000000'>誠</font></span><font color='#000000'>艱苦的大腿面頂挲來挲去。佇邊仔的大嫂，看伊這个情形，感覺足奇怪</font><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'><font color='#ff0000'>矣</font></span><span style='color:rgb(0,0,0);font-family:lucida grande,tahoma,verdana,arial,sans-serif;line-height:15px;white-space:pre-wrap'>，但是當健作越過身，電火共伊照</span><span style='color:rgb(0,0,0);font-family:lucida grande,tahoma,verdana,arial,sans-serif;white-space:pre-wrap'>著</span><span style='color:rgb(0,0,0);line-height:20px'>尻脊骿面頂的紅點的時陣，大嫂</span><font color='#9900ff'><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'>一爿</span><span style='line-height:20px'>笑</span><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'>一爿</span><span style='line-height:20px'>講</span></font><span style='color:rgb(0,0,0);line-height:20px'>:「哇!予</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:20px'>虼蚤咬</span><span style='line-height:20px'><font color='#ff0000'>佮</font></span><font color='#000000'>按呢，真可憐--趕緊洗洗</font><font color='#ff0000'>勒</font><font color='#000000'>，我提藥仔予你</font><font color='#ff0000'>擦</font><font color='#000000'>。</font><span style='color:rgb(0,0,0);line-height:20px'>」然後共</span><font color='#000000'>桌布捘予</font><font color='#ff0000'>乾</font><font color='#000000'>，然後對壁櫥仔內底提出「萬金油」</font><font color='#ff0000'>放</font><font color='#000000'>佇榻榻米頂面，又閣開始替健作準備早頓。</font></font></div><div><font size='4'><font color='#000000'>　　</font><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'><font color='#000000'>健作用砂仔共規身軀抹甲若烏人，然後提水共身軀沖予清氣。按呢，身軀著袂癢甲</font><font color='#9900ff'>較</font><font color='#000000'>艱苦矣。</font><font color='#ff0000'>一</font><font color='#000000'>輕輕鬆鬆行入去客廳，假做無要緊仝款笑講：</font></span></font></div><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'><font size='4' color='#000000'>「我猶</font><font size='4' color='#ff0000'>袂</font><font size='4' color='#000000'>慣</font><font size='4' color='#ff0000'>習</font><font size='4' color='#000000'>佮虼蚤做伙睏！遮的蠓仔真正足歹</font><font size='4' color='#ff0000'>欸</font><font size='4' color='#000000'>！」紲落來著佇飯桌前坐落來，一直咧看予抓甲腫起來的所在。大嫂</font><font size='4' color='#9900ff'>準備了飯菜</font><font size='4' color='#000000'>著去款健作的房間。</font></span><div><font size='4' color='#000000'><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'>　　「阮</span>拄來到遮的時陣，差不多有一</font><font size='4' color='#ff0000'>個</font><font size='4'><font color='#000000'>禮拜左右的時間嘛是誠傷腦筋，這馬嘛已經習慣</font><span style='color:rgb(0,0,0);font-family:lucida grande,tahoma,verdana,arial,sans-serif;line-height:15px;white-space:pre-wrap'>矣......</span><span style='color:rgb(0,0,0);font-family:lucida grande,tahoma,verdana,arial,sans-serif;line-height:15px;white-space:pre-wrap'>」大嫂</span><font color='#9900ff'><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'>一爿</span><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'>回憶</span><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'>一爿</span></font><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'><font color='#9900ff'>講</font><font color='#000000'>。</font></span><font color='#000000'>紲落去，</font><span style='color:rgb(0,0,0);font-family:lucida grande,tahoma,verdana,arial,sans-serif;line-height:15px;white-space:pre-wrap'>一爿共棉被</span><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'><font color='#ff0000'>塞</font></span><span style='color:rgb(0,0,0);font-family:lucida grande,tahoma,verdana,arial,sans-serif;line-height:15px;white-space:pre-wrap'>入去壁櫥一爿講:「這條被傷舊矣，真歹勢-----阮一家伙四、五</span><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'><font color='#ff0000'>的</font></span><span style='color:rgb(0,0,0);font-family:lucida grande,tahoma,verdana,arial,sans-serif;line-height:15px;white-space:pre-wrap'>人</span><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'><font color='#ff0000'>作</font></span><span style='color:rgb(0,0,0);font-family:lucida grande,tahoma,verdana,arial,sans-serif;line-height:15px;white-space:pre-wrap'>伙用是有較</span><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'><font color='#ff0000'>小</font></span><span style='color:rgb(0,0,0);font-family:lucida grande,tahoma,verdana,arial,sans-serif;line-height:15px;white-space:pre-wrap'>淡薄----今暗閣共你加一條棉被-----」</span></font></div></div></td></tr></tbody></table></div></div><br /><small>Updated on <abbr class="updated" title="2013-05-06T19:50:10.976Z">&#20116;&#26376; 6, 2013</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="../history.html">Version <span class="sites:revision">13</span></a>)</small><br /></div></div></body></html>