<html><head><title>&#38929;&#31461;&#20240;&#39740;&#35352;-&#26954;&#36917; (Version 10)</title></head><body><div class="hentry webpage" id="https://sites.google.com/feeds/content/site/2013shoatai/6914550844144082459"><h3><span class="entry-title">&#38929;&#31461;&#20240;&#39740;&#35352;-&#26954;&#36917;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><font color='#000000'>　　滿是爛塗糜的小鎮</font><div><font color='#000000'>　　井上健作<font size='2'>予<span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>虼蚤</span>佮蠓</font>仔咬甲一直無法度睏，但是因為長途旅行的疲勞，到四點左右終於睏去。但是無偌久就被附近工廠的聲音吵清醒。他共雙跤伸到毯仔面<font size='2'>頂，一直<span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>擽伊</span><span style='background-color:rgb(255,255,255)'>予</span></font><span style='background-color:rgb(255,255,255)'><font size='2'>蠓<span style='line-height:1.6'>仔咬過的大腿，發出吱咯吱咯的聲音。</span>紲落去，又閣拍開睏衫，一直<span style='font-family:Segoe UI,Charis SIL,Lucida Sans Unicode,新細明體;line-height:20px'>擽伊的</span>胸坎<span style='line-height:20px'>佮</span>腰。然後，又閣佇兩个榻榻米大的房間的壁角</font></span></font><span style='background-color:rgb(255,255,255)'><font size='2' color='#000000'>攑箸掃帚，用掃帚的柄<span style='font-family:Segoe UI,Charis SIL,Lucida Sans Unicode,新細明體;line-height:20px'>擽伊</span><span style='font-family:Segoe UI,Charis SIL,Lucida Sans Unicode,新細明體;line-height:20px'>擽</span><span style='font-family:Segoe UI,Charis SIL,Lucida Sans Unicode,新細明體;line-height:20px'>不到的</span><span style='line-height:1.6'>尻脊骿。這時，伊的腰</span><span style='line-height:20px'>佮</span><span style='line-height:1.6'>跤腿又</span><span style='line-height:1.6'>閣開始<span style='font-family:Segoe UI,Charis SIL,Lucida Sans Unicode,新細明體'>癢</span></span><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'>矣</span><span style='line-height:1.6'><span style='font-family:Segoe UI,Charis SIL,Lucida Sans Unicode,新細明體'>，</span></span><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'>害伊慌狂甲四界烏白抓</span><span style='font-family:Segoe UI,Charis SIL,Lucida Sans Unicode,新細明體;line-height:20px'>，只要是伊抓</span><span style='font-family:Segoe UI,Charis SIL,Lucida Sans Unicode,新細明體;line-height:20px'>過的所在毋是</span><span style='font-family:Segoe UI,Charis SIL,Lucida Sans Unicode,新細明體;line-height:20px'>一條一條的</span>腫起來若無著是變成一<span style='line-height:1.6'>个紅點。</span></font></span></div><div><font size='2' color='#000000'><span style='line-height:1.6'><span style='background-color:rgb(255,255,255)'>　　健作拍開用報紙做的門，經過這間厝的主人－－也就是</span></span><span style='background-color:rgb(255,255,255)'><img style='font-family:Segoe UI,Charis SIL,Lucida Sans Unicode,新細明體;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='line-height:1.6'>阿兄的房間，往</span><span style='font-family:Segoe UI,Charis SIL,Lucida Sans Unicode,新細明體;line-height:20px;text-align:center'>井的</span>邊仔行過去。阿兄厝內的人都起來</span></font><font style='background-color:rgb(255,255,255)' size='2' color='#000000'><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'>矣</span><span style='line-height:1.6'>，而且房間的內底</span><span style='line-height:20px'>佮外口嘛</span><span style='line-height:1.6'>攏收清氣</span><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'>矣</span><span style='line-height:1.6'>。阿兄</span><span style='line-height:20px'>佮兩個</span><span style='line-height:1.6'>囡仔食過早頓了後</span><span style='line-height:1.6'>攏出去外口</span><span style='font-family:lucida grande,tahoma,verdana,arial,sans-serif;line-height:15px;white-space:pre-wrap'>矣</span><span style='line-height:1.6'>，</span><span style='line-height:1.6'>干焦賰阿嫂一</span><span style='line-height:20px'>个</span><span style='line-height:1.6'>人</span><span style='line-height:1.6'>揹著</span><span style='line-height:1.6'>囡仔佇井的邊仔洗碗，這時，天</span><span style='line-height:1.6'>猶未光，電火猶是開著。</span><img style='line-height:20px;font-family:Segoe UI,Charis SIL,Lucida Sans Unicode,新細明體' src='http://twblg.dict.edu.tw/holodict_new/fontPics/E701.gif' border='0'/>阿嫂聽著紙門予人拉開的聲音，馬上越過頭問:「睏了好無？」</font></div><div><font style='background-color:rgb(255,255,255)' size='2' color='#000000'>　　健作想起</font><font size='2' color='#000000'>拄到遮作人客，所以就算是予蠓<span style='line-height:1.6'>仔咬甲</span>全身紅吱吱，卻是毋敢老實講出昨暝予<span style='font-family:Segoe UI,Charis SIL,Lucida Sans Unicode,新細明體;line-height:20px'>虼蚤攻擊的</span>代誌，只是凊彩應講:「猶會使!<span style='line-height:1.6'>猶</span><span style='line-height:1.6'>會使!</span><span style='line-height:1.6'>」</span></font></div><div><font size='2' color='#000000'><span style='line-height:1.6'>　　健作</span>穿起木屐行近井的邊仔，<span style='line-height:1.6'>共睏衫掛佇</span>竹篙頂面，然後提起井內底的水嘩啦啦啦的沖身軀，又擱提起砂仔佇癢<span style='line-height:20px'>佮誠</span>艱苦的大腿面頂挲來挲去。佇邊仔的大嫂，看伊這个情形，感覺足奇怪<span style='font-family:lucida grande,tahoma,verdana,arial,sans-serif;line-height:15px;white-space:pre-wrap'>矣，但是當健作越過身，電火共伊照</span><span style='font-family:lucida grande,tahoma,verdana,arial,sans-serif;white-space:pre-wrap'>著</span><span style='line-height:20px'>尻脊骿面頂的紅點的時陣，大嫂一邊笑一邊講:「哇!予</span><span style='font-family:Segoe UI,Charis SIL,Lucida Sans Unicode,新細明體;line-height:20px'>虼蚤咬</span><span style='line-height:20px'>佮</span>按呢，真可憐--趕緊洗洗勒，我提藥仔予你擦。<span style='line-height:20px'>」然後共</span>桌布捘予乾，又對壁櫥仔內底提出「萬金油」放佇榻榻米頂面，又閣開始替健作準備早頓。</font></div></div></td></tr></tbody></table></div></div><br /><small>Updated on <abbr class="updated" title="2013-04-22T19:13:41.826Z">&#22235;&#26376; 22, 2013</abbr> by <span class="author"><span class="vcard"><a class="fn" href="mailto:wantflyinsky@gmail.com">&#35613;&#25215;&#23637;</a></span></span> (<a href="../history.html">Version <span class="sites:revision">10</span></a>)</small><br /></div></div></body></html>