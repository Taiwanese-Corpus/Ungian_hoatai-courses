<html><head><title>&#38929;&#31461;&#20240;&#39740;&#35352;-&#26954;&#36917; (Version 26)</title></head><body><div class="hentry webpage" id="https://sites.google.com/feeds/content/site/2013shoatai/6914550844144082459"><h3><span class="entry-title">&#38929;&#31461;&#20240;&#39740;&#35352;-&#26954;&#36917;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><div><p><b><span style='font-size:18.0pt;font-family:標楷體'>原著<span lang='EN-US'>:</span>頑童伐鬼記 作者<span lang='EN-US'>:</span>楊逵</span></b></p>

<p><b><span style='font-size:18.0pt;font-family:標楷體'>新標題<span lang='EN-US'>:</span>狡怪囡仔發落鬼仔 改寫者<span lang='EN-US'>:</span>謝承展</span></b></p></div><div><font color='#000000'><br/></font></div><div><font color='#000000'><br/></font></div><font color='#000000'>　<font face='arial, sans-serif'>　<font size='4'>滿是爛塗糜的小鎮</font></font></font><div><font size='4' face='arial, sans-serif'><font color='#000000'>　　井上健作予<span style='line-height:20px;background-color:rgb(255,255,255)'>虼蚤</span>佮蠓仔咬甲一直無法度睏，但是因為長途旅行的疲勞，到四點左右</font><font color='#9900ff'>終於</font><font color='#000000'>睏去。但是無偌久就</font><font color='#9900ff'>被</font><font color='#000000'>附近工廠的聲音吵清醒。他共雙跤伸到毯仔面頂，一直</font><span style='line-height:20px;background-color:rgb(255,255,255)'><font color='#9900ff'>擽</font><font color='#000000'>伊</font></span><span style='color:rgb(0,0,0);background-color:rgb(255,255,255)'>予</span><span style='background-color:rgb(255,255,255)'><font color='#000000'>蠓</font><span style='color:rgb(0,0,0);line-height:1.6'>仔咬過的大腿，發出吱咯吱咯的聲音。</span><font color='#000000'>紲落去，又閣拍開睏衫，一直</font><span style='line-height:20px'><font color='#9900ff'>擽</font><font color='#000000'>伊的</font></span><font color='#000000'>胸坎</font><span style='color:rgb(0,0,0);line-height:20px'>佮</span><font color='#000000'>腰。然後，又閣佇兩个榻榻米大的房間的壁角</font></span><span style='background-color:rgb(255,255,255)'><font color='#000000'>攑</font><font color='#ff0000'>箸</font><font color='#000000'>掃帚，用掃帚的柄</font><span style='color:rgb(0,0,0);line-height:20px'>擽伊</span><span style='color:rgb(0,0,0);line-height:20px'>擽</span><span style='line-height:20px'><font color='#ff0000'>不到</font><font color='#000000'>的</font></span><span style='color:rgb(0,0,0);line-height:1.6'>尻脊骿。這時，伊的腰</span><span style='color:rgb(0,0,0);line-height:20px'>佮</span><span style='color:rgb(0,0,0);line-height:1.6'>跤腿又</span><span style='color:rgb(0,0,0);line-height:1.6'>閣開始癢</span><span style='color:rgb(0,0,0);line-height:15px;white-space:pre-wrap'>矣</span><span style='color:rgb(0,0,0);line-height:1.6'>，</span><span style='color:rgb(0,0,0);line-height:15px;white-space:pre-wrap'>害伊慌狂甲四界烏白抓</span><span style='color:rgb(0,0,0);line-height:20px'>，只要是伊抓</span><span style='color:rgb(0,0,0);line-height:20px'>過的所在毋是</span><span style='color:rgb(0,0,0);line-height:20px'>一條一條</span><span style='line-height:20px'><font color='#ff0000'>的</font></span><font color='#000000'>腫起來若無著是變成一</font><span style='color:rgb(0,0,0);line-height:1.6'>个紅點。</span></span></font></div><div><font size='4' face='arial, sans-serif'><span style='color:rgb(0,0,0);line-height:1.6'><span style='background-color:rgb(255,255,255)'>　　健作拍開用報紙做的門，經過這間厝的主人－－也就是</span></span><span style='background-color:rgb(255,255,255)'><font color='#000000'><img style='line-height:20px' src='http://twblg.dict.edu.tw/holodict_new/fontPics/E701.gif' border='0'/></font><span style='color:rgb(0,0,0);line-height:1.6'>阿兄的房間，往</span><span style='color:rgb(0,0,0);line-height:20px;text-align:center'>井的</span><font color='#000000'>邊仔行過去。阿兄厝內的人</font><font color='#ff0000'>都</font><font color='#000000'>起來</font></span><font style='background-color:rgb(255,255,255)'><span style='color:rgb(0,0,0);line-height:15px;white-space:pre-wrap'>矣</span><span style='color:rgb(0,0,0);line-height:1.6'>，而且房間的內底</span><span style='color:rgb(0,0,0);line-height:20px'>佮外口嘛</span><span style='color:rgb(0,0,0);line-height:1.6'>攏收清氣</span><span style='color:rgb(0,0,0);line-height:15px;white-space:pre-wrap'>矣</span><span style='color:rgb(0,0,0);line-height:1.6'>。阿兄</span><span style='line-height:20px'><font color='#000000'>佮兩</font><font color='#ff0000'>個</font></span><span style='color:rgb(0,0,0);line-height:1.6'>囡仔食過早頓了後</span><span style='color:rgb(0,0,0);line-height:1.6'>攏出去外口</span><span style='color:rgb(0,0,0);line-height:15px;white-space:pre-wrap'>矣</span><span style='color:rgb(0,0,0);line-height:1.6'>，</span><span style='color:rgb(0,0,0);line-height:1.6'>干焦賰阿嫂一</span><span style='color:rgb(0,0,0);line-height:20px'>个</span><span style='color:rgb(0,0,0);line-height:1.6'>人</span><span style='color:rgb(0,0,0);line-height:1.6'>揹</span><span style='line-height:1.6'><font color='#ff0000'>著</font></span><span style='color:rgb(0,0,0);line-height:1.6'>囡仔佇井的邊仔洗碗，這時，天</span><span style='color:rgb(0,0,0);line-height:1.6'>猶未光，電火猶是開</span><span style='line-height:1.6'><font color='#ff0000'>著</font></span><span style='color:rgb(0,0,0);line-height:1.6'>。</span><font color='#000000'><img style='line-height:20px' src='http://twblg.dict.edu.tw/holodict_new/fontPics/E701.gif' border='0'/>阿嫂聽著紙門予人</font><font color='#ff0000'>拉</font><font color='#000000'>開的聲音，馬上越過頭問:「睏了好無？」</font></font></font></div><div><font size='4' face='arial, sans-serif'><font style='background-color:rgb(255,255,255)' color='#000000'>　　健作想起</font><font color='#000000'>拄到遮</font><font color='#ff0000'>作</font><font color='#000000'>人客，所以就算是予蠓<span style='line-height:1.6'>仔咬甲</span>全身紅吱吱，</font><font color='#9900ff'>卻是</font><font color='#000000'>毋敢老實講出昨暝予<span style='line-height:20px'>虼蚤攻擊的</span>代誌，只是凊彩應講:「猶會使!<span style='line-height:1.6'>猶</span><span style='line-height:1.6'>會使!</span><span style='line-height:1.6'>」</span></font></font></div><div><font face='arial, sans-serif'><font size='4'><span style='color:rgb(0,0,0);line-height:1.6'>　　健作</span><font color='#9900ff'>穿起</font></font><font size='4' color='#000000'>木屐行</font><font size='4' color='#9900ff'>近</font><font size='4' color='#000000'>井的邊仔，<span style='line-height:1.6'>共睏衫掛佇</span>竹篙頂面，然後提起井內底的水嘩啦啦啦</font><font size='4' color='#ff0000'>的</font><font size='4'><font color='#000000'>沖身軀，又擱提起砂仔佇癢</font><span style='line-height:20px'><font color='#ff0000'>佮</font><font color='#000000'>誠</font></span><font color='#000000'>艱苦的大腿面頂挲來挲去。佇邊仔的大嫂，看伊這个情形，感覺足奇怪</font><span style='line-height:15px;white-space:pre-wrap'><font color='#ff0000'>矣</font></span><span style='color:rgb(0,0,0);line-height:15px;white-space:pre-wrap'>，但是當健作越過身，電火共伊照</span><span style='color:rgb(0,0,0);white-space:pre-wrap'>著</span><span style='color:rgb(0,0,0);line-height:20px'>尻脊骿面頂的紅點的時陣，大嫂</span><font color='#9900ff'><span style='line-height:15px;white-space:pre-wrap'>一爿</span><span style='line-height:20px'>笑</span><span style='line-height:15px;white-space:pre-wrap'>一爿</span><span style='line-height:20px'>講</span></font><span style='color:rgb(0,0,0);line-height:20px'>:「哇!予</span><span style='color:rgb(0,0,0);line-height:20px'>虼蚤咬</span><span style='line-height:20px'><font color='#ff0000'>佮</font></span><font color='#000000'>按呢，真可憐--趕緊洗洗</font><font color='#ff0000'>勒</font><font color='#000000'>，我提藥仔予你</font><font color='#ff0000'>擦</font><font color='#000000'>。</font><span style='color:rgb(0,0,0);line-height:20px'>」然後共</span><font color='#000000'>桌布捘予</font><font color='#ff0000'>乾</font><font color='#000000'>，然後對壁櫥仔內底提出「萬金油」</font><font color='#ff0000'>放</font><font color='#000000'>佇榻榻米頂面，又閣開始替健作準備早頓。</font></font></font></div><div><font size='4' face='arial, sans-serif'><font color='#000000'>　　</font><span style='line-height:15px;white-space:pre-wrap'><font color='#000000'>健作用砂仔共規身軀抹甲若烏人，然後提水共身軀沖予清氣。按呢，身軀著袂癢甲</font><font color='#9900ff'>較</font><font color='#000000'>艱苦矣。</font><font color='#ff0000'>一</font><font color='#000000'>輕輕鬆鬆行入去客廳，假做無要緊仝款笑講：</font></span></font></div><span style='line-height:15px;white-space:pre-wrap'><font face='arial, sans-serif'><font size='4' color='#000000'>「我猶</font><font size='4' color='#ff0000'>袂</font><font size='4' color='#000000'>慣</font><font size='4' color='#ff0000'>習</font><font size='4' color='#000000'>佮虼蚤做伙睏！遮的蠓仔真正足歹</font><font size='4' color='#ff0000'>欸</font><font size='4' color='#000000'>！」紲落來著佇飯桌前坐落來，一直咧看予抓甲腫起來的所在。大嫂</font><font size='4' color='#9900ff'>準備了飯</font></font></span><div><span style='line-height:15px;white-space:pre-wrap'><font face='arial, sans-serif'><font size='4' color='#9900ff'>菜</font><font size='4' color='#000000'>著去款健作的房間。</font></font></span><div><font face='arial, sans-serif'><font size='4' color='#000000'><span style='line-height:15px;white-space:pre-wrap'>　　「阮</span>拄來到遮的時陣，差不多有一</font><font size='4' color='#ff0000'>個</font><font size='4'><font color='#000000'>禮拜左右的時間嘛是誠傷腦筋，這馬嘛已經習慣</font><span style='color:rgb(0,0,0);line-height:15px;white-space:pre-wrap'>矣......</span><span style='color:rgb(0,0,0);line-height:15px;white-space:pre-wrap'>」大嫂</span><font color='#9900ff'><span style='line-height:15px;white-space:pre-wrap'>一爿</span><span style='line-height:15px;white-space:pre-wrap'>回憶</span><span style='line-height:15px;white-space:pre-wrap'>一爿</span></font><span style='line-height:15px;white-space:pre-wrap'><font color='#9900ff'>講</font><font color='#000000'>。</font></span><font color='#000000'>紲落去，</font><span style='color:rgb(0,0,0);line-height:15px;white-space:pre-wrap'>一爿共棉被</span><span style='line-height:15px;white-space:pre-wrap'><font color='#ff0000'>塞</font></span><span style='color:rgb(0,0,0);line-height:15px;white-space:pre-wrap'>入去壁櫥一爿講:「這條被傷舊矣，真歹勢-----阮一家伙四、五</span><span style='line-height:15px;white-space:pre-wrap'><font color='#ff0000'>的</font></span><span style='color:rgb(0,0,0);line-height:15px;white-space:pre-wrap'>人</span><span style='line-height:15px;white-space:pre-wrap'><font color='#ff0000'>作</font></span><span style='color:rgb(0,0,0);line-height:15px;white-space:pre-wrap'>伙用是有較</span><span style='line-height:15px;white-space:pre-wrap'><font color='#ff0000'>小</font></span><span style='color:rgb(0,0,0);line-height:15px;white-space:pre-wrap'>淡薄----今暗閣共你加一條棉被-----」</span></font></font></div><div><font size='4' face='arial, sans-serif'><span style='color:rgb(0,0,0);line-height:15px;white-space:pre-wrap'><br/></span></font></div><div><font size='4' face='arial, sans-serif'><span style='color:rgb(0,0,0);line-height:15px;white-space:pre-wrap'><br/></span></font></div><div><p><font face='arial, sans-serif'> <b><span style='font-size:14pt' lang='EN-US'>p.69</span></b></font></p>

<p><font face='arial, sans-serif'><span lang='EN-US'>   </span>「免，毋免麻煩<span style='background-color:rgb(255,0,255)'>啊</span>。若是共逐家害甲攏感冒，我會良心不安。」健作一面將浸佇豆醬湯的飯<span style='background-color:rgb(255,0,255)'>塞</span>對喙去，一面講。雖然臺灣天氣<span style='background-color:rgb(255,255,255)'>炎</span>熱，毋過入夜了後煞非常秋凊。健作阿兄厝裡的棉被干焦有兩條<span lang='EN-US'>------</span>一條蓋被一條舒被。因為小弟雄雄來訪，袂赴訂新的被，不得已只好共舒被讓予伊。家己一家伙做伙蓋<span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=11958&amp;curpage=1&amp;sample=%E5%89%A9%E4%B8%8B%E7%9A%84&amp;radiobutton=1&amp;querytarget=3&amp;limit=20&amp;pagenum=1&amp;rowcount=17'><span style='color:windowtext;text-decoration:none' lang='EN-US'>賰的</span></a></span>彼領被。一家五个人做伙蓋一領棉被實在真礙虐，若是共較大領的蓋被予健作，五个人做伙蓋彼領較<span style='background-color:rgb(255,0,255)'>小</span>領的舒被著閣較礙虐矣。所以予健作拒絕了後，大嫂著無閣提起被的代誌，重新轉去井邊洗衫，衫挼過來閣挼過去，發出嘩啦嘩啦的水聲。這時陣，健作已經食飽矣，而且共飯桌收拾清氣。佇苦學當中完成美術教育的健作，早著已經慣習洗衫、煮飯等等的工課矣，毋過<span lang='EN-US'>in</span>大嫂一聽著碗箸相挵的聲，著趕緊轉去廚房接過去洗。</font></p>

<p><font face='arial, sans-serif'><span lang='EN-US'>    </span>健作轉去冊桌邊仔，目睭一直看手中的萬金油，伊共蓋拍開鼻鼻欸，然後用指頭搵一寡仔抹佇紅腫的部位。本底燙燙、紅腫的所在，突然間著好勢誠<span style='background-color:rgb(255,0,255)'>多</span>。</font></p>

<p><font face='arial, sans-serif'><span lang='EN-US'>    </span>健作親像一个閒人往窗外看，這馬，天色已經漸漸光矣；<span style='background-color:rgb(255,0,255)'>拄</span>才路過欲去工廠上班的工人的吵鬧聲嘛已經恬落來矣；因為昨昏落過雨，路面猶是爛塗麋，這時行來一个十七、八歲模樣的女工，伊一面用正手共褲管搝起來跤頭趺，一面用<span style='background-color:rgb(255,0,255)'>左</span>手提木屐，毋知欲去佗位上班；紲落來，閣有經過一个敢若做生理的六十幾歲老太太，揹伊的包袱仔，共衫撩甲<span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=1677&amp;curpage=1&amp;sample=%E8%87%80&amp;radiobutton=1&amp;querytarget=3&amp;limit=20&amp;pagenum=1&amp;rowcount=14'><span style='color:windowtext;text-decoration:none' lang='EN-US'>尻川䫌</span></a></span>，跤步行甲真未穩。</font></p>

<p><span lang='EN-US'><font face='arial, sans-serif'> </font></span></p>

<p><b><span style='font-size:14pt' lang='EN-US'><font face='arial, sans-serif'>p.70</font></span></b></p>

<p><font face='arial, sans-serif'><span lang='EN-US'>    </span>過一觸久仔，有一个大概十幾歲左右的囡仔手內提蕃薯對對面的厝走出來，紲落來閣有一个差不多八歲左右的囡仔佇伊的身後逐出來而且閣哞哞咧吼，較躼跤的囡仔因為走甲傷急，跋一倒，蕃薯落佇土跤<span style='color:black'>滒甲攏是塗沙，較細漢的囡仔看著馬上無哭，闖過去抾起來，伊用衫共塗沙拭掉，開始大<span style='background-color:rgb(255,0,255)'>嘴</span>咧食番薯。躼跤的囡仔氣甲規腹火，連鞭起身共蕃薯搶過來，小弟現大聲哭出來。</span><img style='color:rgb(0,0,0);font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/>媽媽聽著囡仔咧爭咧哭的聲著行出門，伊一手共蕃薯搶走提予偝佇身上的囡仔，然後，共兩个規身軀攏塗沙的囡仔拖入去修理，囡仔吼的聲佮媽媽激動亂喝的叫罵聲延續甲真久。</font></p>

<p><font face='arial, sans-serif'><span lang='EN-US'>    </span>學美術出身、對美麗的寶島<span lang='EN-US'>------</span>台灣<span lang='EN-US'>------</span>向望真久的健作，佇猶未到這个小鎮進前，對沿海的景色、對火車的窗外看出去的自然風景佮大街上真有氣勢的建築物等等，確是捌留下真好的印象。毋過伊看著這種情景，閣回想昨暗予虼蚤、蠓仔咬甲紅腫的代誌，予伊感覺著無比的失望。</font></p>

<p><font face='arial, sans-serif'><span style='color:black' lang='EN-US'>    </span><span style='color:black'>佇家鄉，對健作的藝術才華有足濟寄望的老師，雖然生活真清苦，毋過抑是付出上大的愛心，熱心幫助健作，有的去做夜市仔生理，有的賣納豆等等，逐<span style='background-color:rgb(255,0,255)'>個</span>月共同出二十摳，予伊會使順利的讀初中、對美術學校畢業。所以，健作嘛真想</span><span style='color:black'>欲有屬於家己的成就，著袂辜負老師的期望。但是看著這種情景，伊已經開始懷疑：這是啥物「美麗的寶島」<span lang='EN-US'>?</span>為啥物伊的阿爸來過遮想欲征服閣戰死佇遮<span lang='EN-US'>?</span>又閣予囝孫佇遮過著遐爾困苦的生活<span lang='EN-US'>?</span></span></font></p>

<p><span style='color:black' lang='EN-US'><font face='arial, sans-serif'> </font></span></p>

<p><b><span style='font-size:14pt;color:black' lang='EN-US'><font face='arial, sans-serif'>p.71</font></span></b></p>

<p><span style='font-size:14pt;color:black'><font face='arial, sans-serif'>糞埽場的樂園</font></span></p>

<p><font face='arial, sans-serif'><b><span style='color:black' lang='EN-US'>    </span></b><span style='color:black'>健作拄呆呆咧思考的時陣，對長厝的另外一爿傳來敢若欲予人勒死的囡仔的哭聲。健作驚一趒，對窗仔外探頭看，大嫂嘛囥<span style='background-color:rgb(255,0,255)'>下</span>當咧洗的衫行到客廳。這時，聽著有人喝講<span lang='EN-US'>: </span>「緊共伊止血<span lang='EN-US'>!</span>」健作越頭問大嫂<span lang='EN-US'>:</span></span></font></p>

<p><font face='arial, sans-serif'><span style='color:black' lang='EN-US'>   </span><span style='color:black'>「敢若是咱兜太郎的聲<span lang='EN-US'>?</span>」</span></font></p>

<p><font face='arial, sans-serif'><span style='color:black' lang='EN-US'>   </span><span style='color:black'>「諾<span lang='EN-US'>!</span>敢若是<span lang='EN-US'>……</span>」大嫂講了，著褪赤跤走出去矣，彼種驚惶、兇狂的模樣予</span><span style='color:black'>尻脊骿</span><span style='color:black'>頂的囡仔嘛驚甲哭出來。健作嘛隨時綴出去。</span></font></p>

<p><font face='arial, sans-serif'><span style='color:black' lang='EN-US'>    </span><span style='color:black'>佇三四間厝外的糞埽場有二十幾个囡仔，共面色青恂恂的太郎圍起來，伊手內抱次郎喝講<span lang='EN-US'>: </span>「緊去揣塗沙，好替伊止血。」干焦有一个囡仔兩手捀塗沙向前，伊共塗沙糊佇次郎血流袂停的跤了後，閣走出去揣塗沙。</span></font></p>

<p><font face='arial, sans-serif'><span style='color:black' lang='EN-US'>    </span><span style='color:black'>這時，太郎的阿母佮健作攏已經趕到位矣，一群囡仔驚甲雙蕊目睭戇神，那看那退後。</span></font></p>

<p><font face='arial, sans-serif'><span style='color:black' lang='EN-US'>   </span><span style='color:black'>「按怎舞的？你這个囡仔<span lang='EN-US'>!</span>」</span></font></p>

<p><font face='arial, sans-serif'><span style='color:black' lang='EN-US'>    </span><span style='color:black'>阿母大聲罵太郎展出敢若想欲逃走的姿勢，但是身軀驚甲</span><span style='color:black'>咇咇掣，想欲逃嘛逃袂離，這馬，伊敢若咧細膩提防</span><img style='color:rgb(0,0,0);font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/>阿母的拳頭拇掃過來。</font></p>

<p><font face='arial, sans-serif'><span lang='EN-US'>   </span>「予這<span lang='EN-US'>------</span>予這割著矣，遮个玻璃碎片。」伊講話大舌。
</font></p>

<p><span style='color:black' lang='EN-US'><font face='arial, sans-serif'> </font></span></p>

<p><b><span style='font-size:14pt;color:black' lang='EN-US'><font face='arial, sans-serif'>p.72</font></span></b></p>

<p><font face='arial, sans-serif'><span style='color:black' lang='EN-US'>   </span><span style='color:black'>「我毋知共你講過外濟擺袂使佇遮耍，你這个小鬼<span lang='EN-US'>!</span>」阿母講甲敢若欲哭，伊抱起哭袂停的次郎離開，那叫<span lang='EN-US'>: </span>「太郎，你嘛緊轉去<span lang='EN-US'>!</span>」</span></font></p>

<p><font face='arial, sans-serif'><span style='color:black' lang='EN-US'>    </span><span style='color:black'>太郎猶原咧</span><span style='color:black'>咇咇掣，予雨水洗過的炭屎佮玻璃尖尖的碎片一直咧閃<span style='background-color:rgb(255,0,255)'>熠</span>。</span></font></p>

<p><font face='arial, sans-serif'><span style='color:black' lang='EN-US'>  </span><span style='color:black' lang='EN-US'> </span><span style='color:black'>「發生啥物代誌<span lang='EN-US'>?</span>」因為這陣吵鬧，驚動著長厝內的家長，一个一个窗仔口探出頭來看。</span></font></p>

<p><font face='arial, sans-serif'><span style='color:black' lang='EN-US'>   </span><span style='color:black'>「哇<span lang='EN-US'>!</span>血<span lang='EN-US'>……</span>」</span></font></p>

<p><font face='arial, sans-serif'><span style='color:black' lang='EN-US'>    </span><span style='color:black'>紲落來，著是一陣叫喝聲。</span></font></p>

<p><font face='arial, sans-serif'><span style='color:black' lang='EN-US'>   </span><span style='color:black'>「阿明<span lang='EN-US'>!</span>」</span></font></p>

<p><font face='arial, sans-serif'><span style='color:black' lang='EN-US'>   </span><span style='color:black'>「阿龍<span lang='EN-US'>!</span>阿龍<span lang='EN-US'>!</span>」</span></font></p>

<p><font face='arial, sans-serif'><span style='color:black' lang='EN-US'>   </span><span style='color:black'>「三郎<span lang='EN-US'>!</span>緊轉來<span lang='EN-US'>!</span>」</span></font></p>

<p><font face='arial, sans-serif'><span style='color:black' lang='EN-US'>    </span><span style='color:black'>喝家己囡仔的聲四界攏聽會著。遮有蹛台灣人，大陸人，嘛有日本人佮韓國人。這群囡仔攏一个一个轉去到家己暗<span lang='EN-US'>sô-sô</span>閣<span style='background-color:rgb(255,0,255)'>濕濕</span>的厝。</span></font></p>

<p><span style='color:black' lang='EN-US'><font face='arial, sans-serif'>        </font></span></p>

<p><font face='arial, sans-serif'><span lang='EN-US'>   </span><img style='color:rgb(0,0,0);font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/>阿嫂袂記得伊規雙跤攏塗沙，著行入去客廳。健作佇後壁綴咧。伊先來到井邊，叫講<span lang='EN-US'>:</span>「大嫂<span lang='EN-US'>!</span>共次郎<font color='#333333'><span style='font-size:12px;line-height:15px;white-space:pre-wrap'>tshuā</span></font><span style='line-height:1.6;font-size:10pt'>過來，先共塗沙洗掉<span lang='EN-US'>!</span></span><span style='line-height:1.6;font-size:10pt'>」</span></font></p>

<font face='arial, sans-serif'><span style='font-size:12pt;color:black' lang='EN-US'>    </span><span style='font-size:12pt;color:black'>這時，次郎跤頂摻著塗沙的堅疕已經落落來矣，囡仔的面色白蒼蒼，閣一直嗯嗯咧呻。</span><img style='color:rgb(0,0,0);font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='font-size:12pt'>阿嫂共次郎抱過來，佇面桶邊落來，健作著共囡仔的跤攑起來，潑水共伊沖予清氣，仝這咧時，用指頭仔輕輕咧共受傷的所在的凝血挑予掉。按呢了後，囡仔閣哭出來<span lang='EN-US'>:</span>「哇<span lang='EN-US'>!</span>足疼<span lang='EN-US'>!</span>」徛佇阿母背後的太郎，面色青恂恂，一直咧</span><span style='font-size:12pt;color:black'>咇咇掣。</span></font></div><div><span style='font-size:12pt;color:black'><font face='arial, sans-serif'> </font></span></div><div><p style='color:rgb(0,0,0);font-size:medium;line-height:normal'><font face='arial, sans-serif'>p.73</font></p><p style='color:rgb(0,0,0);font-size:medium;line-height:normal'><font face='arial, sans-serif'>共塗沙攏洗掉了後，做阿母的看著次郎跤的尾指敢若欲斷去仝款佇咧幌啊幌，「哇!」大聲叫出來，一<span style='background-color:rgb(255,0,255)'>支</span>手抱次郎，一手<span style='background-color:rgb(255,0,255)'>轉身</span>對太郎的面: 「啪!」搧一个喙䫌。</font></p><p style='color:rgb(0,0,0);font-size:medium;line-height:normal'><font face='arial, sans-serif'>太郎細聲哭出來，用爬的爬到客廳，一面用滿是塗沙的手挼目睭，一面「嗚嗚」哭袂停。</font></p><p style='color:rgb(0,0,0);font-size:medium;line-height:normal'><font face='arial, sans-serif'>次郎的跤洗好矣，阿母共囡仔抱轉去客廳，一面用尿苴仔共伊的跤拭予焦，一面共小叔仔講:「健作!提藥仔來!」</font></p><p style='color:rgb(0,0,0);line-height:normal'><font face='arial, sans-serif'><font size='3'>健作真緊著挈出「萬金油」輕輕咧抹佇次郎的跤。血嘛是閣流袂停，次郎一直「嗯嗯」咧呻。阿母拆一塊尿苴仔當做紗布共空喙縛起來。白色的布條予tòo</font><font size='3'>出來的血漸漸染紅矣，次郎已經哭忝睏<span style='background-color:rgb(255,0,255)'>起</span>矣。太郎嘛無哭矣，著坐佇大門邊遐盹龜。</font></font></p><p><font face='arial, sans-serif'><font style='color:rgb(0,0,0);line-height:normal' size='3'>「我逐工攏共講，袂當去彼个糞埽場</font><font style='line-height:15px;white-space:pre-wrap' size='4' color='#333333'>tshit</font><font style='color:rgb(0,0,0);line-height:normal' size='3'>迌，著是毋聽。工場內的鐵屑、破矸仔、釘仔等等，攏掞佇遐，實在真危險，逐工差不多攏有人受傷。昨昏對面的囡仔予鐵屑割傷；前工一个韓國人的囡仔跤腫起來嘛是因為予鐵屑割傷，彼是真嚴重的代誌；四、五工前，一个台灣人予釘仔對跤底鑿入去。毋過囡仔總是佮意去遐耍，散學轉來厝了後連鞭著一群一群去遐，放假的日子更加是對透早著佇遐吵甲袂停。」</font></font></p><p style='color:rgb(0,0,0);font-size:medium;line-height:normal'><font face='arial, sans-serif'>阿母看次郎睏<span style='background-color:rgb(255,0,255)'>起</span>了後閣開始洗衫，伊親像對家己講話仝款對小叔仔健作講，紲落來閣咒讖囡仔，太郎聽甲真不服著講:</font></p><p style='color:rgb(0,0,0);font-size:medium;line-height:normal'><font face='arial, sans-serif'>p.74</font></p><p><font face='arial, sans-serif'><span style='color:rgb(0,0,0);font-size:medium;line-height:normal'>「因為外口無</span><font size='4' color='#333333'><span style='line-height:15px;white-space:pre-wrap'>tshit</span></font><font size='3' color='#000000'><span style='line-height:normal'>迌的所在啊!」</span></font></font></p><p><font face='arial, sans-serif'><span style='color:rgb(0,0,0);font-size:medium;line-height:normal'>「你講啥物!無</span><font size='4' color='#333333'><span style='line-height:15px;white-space:pre-wrap'>tshit</span></font><font size='3' color='#000000'><span style='line-height:normal'>迌的所在佇厝用功讀冊毋是閣較好?你拍算欲佇這種攏是湳塗的細街仔蹛到啥物時陣?較用功小可，將來有淡薄仔成就，毋是會當蹛閣較好的厝<span style='background-color:rgb(255,0,255)'>嗎</span>?!」</span></font></font></p><p style='color:rgb(0,0,0);font-size:medium;line-height:normal'><font face='arial, sans-serif'>阿母共衫囥落來，起身，大聲咧罵。</font></p><p><font face='arial, sans-serif'><span style='color:rgb(0,0,0);font-size:medium;line-height:normal'>「大嫂!囡仔若規工關佇厝內看冊，對身體嘛毋好。等leh我去揣看覓有會當</span><font size='4' color='#333333'><span style='line-height:15px;white-space:pre-wrap'>tshit</span></font><font size='3' color='#000000'><span style='line-height:normal'>迌的所在無。」</span></font></font></p><p style='color:rgb(0,0,0);font-size:medium;line-height:normal'><font face='arial, sans-serif'>健作講了，閣再四界巡這間烏暗閣澀澀的厝，雖然伊拄入來無偌久，毋過已經感覺有小可頭楞矣。伊想，囡仔一工到暗攏關佇這種厝內，恐驚啥人攏無法度忍受。</font></p><p><font face='arial, sans-serif'><span style='color:rgb(0,0,0);font-size:medium;line-height:normal'>當然，做阿母的嘛毋是毋知這層代誌，只是伊認為予囡仔踮佇厝內，準做對身體有無好的影響，猶閣會當及時發現，袂致<span style='background-color:rgb(255,255,255)'>使</span>病情惡化落去。對這擺次郎受傷的意外事件來看，共囡仔留佇厝內猶是比放佇糞埽場</span><font size='4' color='#333333'><span style='line-height:15px;white-space:pre-wrap'>tshit</span></font><font size='3' color='#000000'><span style='line-height:normal'>迌較安全。</span></font></font></p><p style='color:rgb(0,0,0);font-size:medium;line-height:normal'><font face='arial, sans-serif'>太郎因為得到阿叔的贊聲，講話愈大聲閣反駁:</font></p><p style='color:rgb(0,0,0);font-size:medium;line-height:normal'><font face='arial, sans-serif'>「是<span style='background-color:rgb(255,0,255)'>呀</span>!若規工關佇厝會鬱出病!」</font></p><p style='color:rgb(0,0,0);font-size:medium;line-height:normal'><font face='arial, sans-serif'>按呢應喙應舌，阿母有小可火大，若毋是有人客在場，定著會搧伊喙䫌。毋過小叔仔佇現場，而且，閣是徛佇囡仔的處境的立場，<u>準做</u>這馬不服嘛著愛忍耐。所以伊用<span style='background-color:rgb(255,0,255)'>婉轉</span>的口氣講:</font></p><p style='color:rgb(0,0,0);font-size:medium;line-height:normal'><font face='arial, sans-serif'>p.75</font></p><p><font face='arial, sans-serif'><span style='color:rgb(0,0,0);font-size:medium;line-height:normal'>「若------若無嘛應該到無危險的所在</span><font size='4' color='#333333'><span style='line-height:15px;white-space:pre-wrap'>tshit</span></font><span style='color:rgb(0,0,0);font-size:medium;line-height:normal'>迌啊!」講煞，伊嘛想想咧，佗位是無危險的所在呢?確是揣無。進前，厝後壁的大埕捌是囡仔</span><font size='4' color='#333333'><span style='line-height:15px;white-space:pre-wrap'>tshit</span></font><font size='3' color='#000000'><span style='line-height:normal'>迌的樂園，毋過這馬已經予工場的頭家建一堵圍牆來圍成一个埕斗。頭前的小巷，落雨天滿是漉糊糜，而且嘛無安全，進前有一个厝邊的囡仔捌佇遐予跤踏車硩甲受重傷……伊規氣啥物攏莫想矣，<span style='background-color:rgb(255,0,255)'>也</span>是提起精神洗衫吧!</span></font></font></p><p style='color:rgb(0,0,0);line-height:normal'><font face='arial, sans-serif'><font size='3'>健作真後悔無經過考慮著講出欲去揣適合的遊樂場所。長年蹛佇遮，尤其是彼寡比貓佮鳥鼠閣較gâu</font><font size='3'>揣食物的囡仔攏無法度揣著適合的所在，何況家己干焦拄到這个城鎮?毋過，為著改變氣氛，仝這時嘛是因為伊已經親身體驗著踮佇烏暗又閣澀澀的厝內戇神的痛苦，所以，伊搝牢太郎的手，講:</font></font></p><p style='color:rgb(0,0,0);font-size:medium;line-height:normal'><font face='arial, sans-serif'>「大嫂!阮出去一下。」</font></p><p style='color:rgb(0,0,0);font-size:medium;line-height:normal'><font face='arial, sans-serif'>鬼屋</font></p><p><font face='arial, sans-serif'><font style='color:rgb(0,0,0);line-height:normal' size='3'>小巷著是小巷。健作</font><font style='line-height:15px;white-space:pre-wrap' size='4' color='#333333'>tshuā</font><font style='color:rgb(0,0,0);line-height:normal' size='3'>太郎到外口看，一直到遠的所在，攏是仝款型式的厝，仝款漉糊糜仔路。健作經過遮的時，不得已嘛愛共衫操到尻川斗的所在，而且木<span style='background-color:rgb(255,0,255)'>機</span>差不多規雙攏陷入去湳塗內底。</font></font></p><p style='color:rgb(0,0,0);font-size:medium;line-height:normal'><font face='arial, sans-serif'>「阿叔!木屐愛用手提咧啦!」</font></p><p style='color:rgb(0,0,0);font-size:medium;line-height:normal'><font face='arial, sans-serif'>p.76</font></p><p style='color:rgb(0,0,0);font-size:medium;line-height:normal'><font face='arial, sans-serif'>太郎按呢教伊。毋過伊總是感覺好笑，感覺無自在，木屐為啥物無欲用穿的煞捾佇手內?伊嘛了解，這是環境所造成的慣勢，只要是經過這條街仔的人，甚至親像今仔日透早所看著的彼寡少女嘛是如此；假使，伊穿木屐佇這條攏是漉糊糜的街上行路，凡勢人顛倒感覺好笑，所以只好共木屐捾咧。伊細膩行一觸久仔，閣向倒爿行經過三十間左右的厝，著有一條打馬膠路，打馬膠路的兩爿攏有排水溝，行佇街仔路的人通過彼條漉糊糜仔路了後，著會佇遮共伊的手佮跤洗清氣，然後共木屐穿予好。健作嘛綴這項風俗照做矣。</font></p><p><font face='arial, sans-serif'><font style='color:rgb(0,0,0);line-height:normal' size='3'>今仔日雖然是烏陰天，毋過巷仔口這條打馬膠路，煞有赤焱焱的日頭，焦燥又閣清爽，街仔路兩爿嘛有<u>種樹</u>。健作心內咧想:這毋是真適合</font><font style='line-height:15px;white-space:pre-wrap' size='4' color='#333333'>tshit</font><font style='color:rgb(0,0,0);line-height:normal' size='3'>迌的所在<span style='background-color:rgb(255,0,255)'>嗎</span>?伊</font><span style='color:rgb(0,0,0);font-size:medium;line-height:normal'>越過頭看太郎，看著太郎敢若真四序的款，那行那共兩<span style='background-color:rgb(255,0,255)'>支</span>疊<span style='background-color:rgb(255,0,255)'>作</span>伙的手向頂面伸、向兩爿延伸做體操，紲落來閣喘大氣。</span></font></p><p><font face='arial, sans-serif'><font style='color:rgb(0,0,0);line-height:normal' size='3'>健作:「太郎!遮是真適合</font><font style='line-height:15px;white-space:pre-wrap' size='4' color='#333333'>tshit</font><font style='color:rgb(0,0,0);line-height:normal' size='3'>迌的所在<span style='background-color:rgb(255,0,255)'>吧</span>!」</font></font></p><p><font face='arial, sans-serif'><font style='color:rgb(0,0,0);line-height:normal' size='3'>「毋成!家己來遮耍閣會當，毋過較細漢的囡仔袂使無人照顧啊!」佇遮，路頂有汽車咧通行，而且兩爿閣有水溝仔，嘛是真危險的所在。我捌</font><font style='line-height:15px;white-space:pre-wrap' size='4' color='#333333'>tshuā</font><font style='color:rgb(0,0,0);line-height:normal' size='3'>小弟tshit</font><font style='color:rgb(0,0,0);line-height:normal' size='3'>迌，小弟無注意著落落去水溝，轉去了後予我阿母修理甲真悽慘。所以著愛佇伊的身邊共伊顧牢牢，一點仔著無好耍。」</font></font></p><p style='color:rgb(0,0,0);font-size:medium;line-height:normal'><font face='arial, sans-serif'>「原來如此!」健作心內咧想</font></p><p style='color:rgb(0,0,0);font-size:medium;line-height:normal'><font face='arial, sans-serif'>p.77</font></p><p style='color:rgb(0,0,0);font-size:medium;line-height:normal'><font face='arial, sans-serif'>兩个人繼續咧行。</font></p><p style='color:rgb(0,0,0);font-size:medium;line-height:normal'><font face='arial, sans-serif'>差不多經過五十棟厝，會當看著一个真大的埕斗，牆仔內底種了袂少青翠閣開甲真旺的稀奇的樹木。</font></p><p style='color:rgb(0,0,0);font-size:medium;line-height:normal'><font face='arial, sans-serif'>「這是公園嗎?」</font></p><p style='color:rgb(0,0,0);font-size:medium;line-height:normal'><font face='arial, sans-serif'>「毋是!是阮阿爸的頭家的花園，本底阮定定來遮耍，毋過……」太郎一面回想一面講。</font></p><p style='color:rgb(0,0,0);font-size:medium;line-height:normal'><font face='arial, sans-serif'>「嗯!是伊个好所在，遮毋那袂遠，而且空氣閣好，予人心情輕鬆。」健作掠準囡仔毋來遮耍是因為傷遠，所以著按呢講。</font></p><p><font face='arial, sans-serif'><font style='color:rgb(0,0,0);line-height:normal' size='3'>「遮拄好佇阮兜後壁，離厝嘛足近，毋過自從建圍牆了後，阮著袂使來耍矣。而且，園內底飼真濟狗呢，阮若去遐</font><font style='line-height:15px;white-space:pre-wrap' size='4' color='#333333'>tshit</font><font style='color:rgb(0,0,0);line-height:normal' size='3'>迌，主人著會使弄狗仔咬人……」太郎講到遮，雄雄敢若起痟仝款烏白叫: 「哇!鬼來矣!」連鞭轉身走去。</font></font></p><p style='color:rgb(0,0,0);font-size:medium;line-height:normal'><font face='arial, sans-serif'>「太郎!小等咧!」</font></p><p style='color:rgb(0,0,0);font-size:medium;line-height:normal'><font face='arial, sans-serif'>健作拄喝了，太郎已經毋知覕到佗位去矣，健作走過去揣甲足久，煞一直揣無伊覕的所在，只好佇附近那行那叫: 「太郎!太郎!」毋過一點仔回音攏無。</font></p><p style='color:rgb(0,0,0);font-size:medium;line-height:normal'><font face='arial, sans-serif'>健作紮滿腹的疑問轉去厝，路途中，伊心內想，太郎的「哇!鬼來矣!」絕對無親像囡仔咧講耍笑抑是共人創治的語氣，較親像受著驚惶發出的聲，而且太郎做為序小，兩个嘛毋是相處甲真熟，怎樣會提伊做創治的對象呢?毋過，若講有鬼，更加是奇怪的代誌，竟然當頭白日佇人口遐爾密的所在出現，敢毋是更加使人懷疑?</font></p><p style='color:rgb(0,0,0);font-size:medium;line-height:normal'><font face='arial, sans-serif'> </font></p><p><b><span style='font-size:14.0pt;font-family:標楷體' lang='EN-US'>p.78</span></b></p><p><span lang='EN-US'>    </span><span style='font-family:新細明體,serif'>健作是受著伊故鄉的老師佮家長的鬥相共，佇苦學的情況下完成學業的。伊的老父佇佔領臺灣的戰爭當中死去，厝內一寡田園嘛漸漸予人賣走。大概十五年前，</span><img style='color:rgb(0,0,0);font-family:arial,sans-serif;font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='line-height:1.6;font-size:10pt;font-family:新細明體,serif'>阿兄健次聽講台灣的稻仔逐年會當收成兩擺，</span><span style='line-height:1.6;font-size:10pt;font-family:新細明體,serif;color:black'>作穡人的生活富裕，唯一危險的是，遐有生番佮毒蛇的為害爾爾。</span><img style='color:rgb(0,0,0);font-family:arial,sans-serif;font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='line-height:1.6;font-size:10pt;font-family:新細明體,serif'>阿兄聽著這个消息了後，著共</span><span style='line-height:1.6;font-size:10pt;font-family:新細明體,serif;color:black'>賰的田園全部賣予了，渡海來台灣。毋過伊到台灣了後，煞一點仔消息攏無，厝內的人攏足煩惱，毋知伊是毋是予生番殺害啊</span><span style='line-height:1.6;font-size:10pt;font-family:Segoe UI,sans-serif;color:black' lang='EN-US'>?</span><span style='line-height:1.6;font-size:10pt;font-family:新細明體,serif;color:black'>抑是予毒蛇咬死</span><span style='line-height:1.6;font-size:10pt;font-family:Segoe UI,sans-serif;color:black' lang='EN-US'>?</span><span style='line-height:1.6;font-size:10pt;font-family:新細明體,serif;color:black'>毋過</span><img style='color:rgb(0,0,0);font-family:arial,sans-serif;font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='line-height:1.6;font-size:10pt;font-family:新細明體,serif'>干焦會當白白掛慮爾爾，自頭到尾攏無線索會當探聽伊的下落，著按呢一年閣一年過去矣，一直到今年，拄對美國學校畢業的健作，一張入選帝展的赤身圖予一个貴族用現金三百箍的好價買去，拄好無偌久進前</span><img style='color:rgb(0,0,0);font-family:arial,sans-serif;font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='line-height:1.6;font-size:10pt;font-family:新細明體,serif'>聽一个對台灣轉來的鄉親講，</span><img style='color:rgb(0,0,0);font-family:arial,sans-serif;font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='line-height:1.6;font-size:10pt;font-family:新細明體,serif'>阿兄蹛佇台灣上大的工業都市，伊著寄一張地址寫甲無完全的批，毋過嘛收著回批矣。所以著想欲來遮看</span><img style='color:rgb(0,0,0);font-family:arial,sans-serif;font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='line-height:1.6;font-size:10pt;font-family:新細明體,serif'>阿兄，順紲閣會當一面畫圖一面旅行。伊心內想，阿爸死佇臺灣，</span><img style='color:rgb(0,0,0);font-family:arial,sans-serif;font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='line-height:1.6;font-size:10pt;font-family:新細明體,serif'>阿兄無的確會受著國家特別的照顧，凡勢伊已經是工場的高級幹部矣。健作的阿母已經真有歲數矣，佇世間的時間嘛</span><span style='line-height:1.6;font-size:10pt;font-family:新細明體,serif;color:black'>賰無偌濟，伊這馬上著急向望的，著是想欲閣看阿兄一面</span><span style='line-height:1.6;font-size:10pt;font-family:新細明體,serif;color:black' lang='EN-US'>……</span><span style='line-height:1.6;font-size:10pt;font-family:新細明體,serif;color:black'>。</span></p><p><span style='font-family:新細明體,serif;color:black' lang='EN-US'>   
</span><span style='font-family:新細明體,serif;color:black'>所以，伊提著三百箍了後，干焦留一百箍予</span><img style='color:rgb(0,0,0);font-family:arial,sans-serif;font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='font-family:新細明體,serif;line-height:1.6;font-size:10pt'>阿母，著一个人來台灣矣，料想袂到的是，阿兄的處境竟然遐爾悽慘；另外，伊感覺台灣的工業都市佮日本的並無啥物無仝</span><span style='font-family:新細明體,serif;line-height:1.6;font-size:10pt' lang='EN-US'>------</span><span style='font-family:新細明體,serif;line-height:1.6;font-size:10pt'>毋是，恐驚閣較䆀，根本無配「美麗之島」的稱呼。閣有，著是伊拄才拄著的怪事，伊的姪仔太郎，</span></p><p><b><span style='font-size:14.0pt;font-family:標楷體' lang='EN-US'>p.79</span></b></p><p><span style='font-family:新細明體,serif;color:black'>佇當頭白日竟然大聲喝「鬼來矣<span lang='EN-US'>!</span>」，雖然伊真鐵齒，毋過大郎離奇失蹤，伊心內嘛一直掛意。</span></p><p><span style='font-family:新細明體,serif;color:black' lang='EN-US'>   
</span><span style='font-family:新細明體,serif;color:black'>毋過轉去厝，煞看著太郎早著已經轉去矣。伊心內想<span lang='EN-US'>:</span>「果然咧創治我<span lang='EN-US'>!</span>」</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「唉<span lang='EN-US'>!</span>你已經轉來矣<span lang='EN-US'>!</span>拄才予人真煩惱。」</span></p><p><span style='font-family:新細明體,serif;color:black' lang='EN-US'>   
</span><span style='font-family:新細明體,serif;color:black'>毋過奇怪，太郎面色白蒼蒼，敢若真正驚惶過度的款。</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「拄才你走去佗位<span lang='EN-US'>?</span>」</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「我是對頭前的巷仔轉來的」</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「為啥物你一个人先轉來<span lang='EN-US'>?</span>」</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「我<span lang='EN-US'>------</span>我足驚<span lang='EN-US'>!</span>」</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「有啥物好驚的<span lang='EN-US'>?</span>」</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「足恐怖的<span lang='EN-US'>!</span>鬼出來矣。」</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「鬼<span lang='EN-US'>?</span>戇呆<span lang='EN-US'>------</span>佗位有鬼<span lang='EN-US'>?</span>」健作笑出來。</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「有啊<span lang='EN-US'>!</span>對埕斗出來的著是。」</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「啥物<span lang='EN-US'>?</span>著是彼个穿西裝的人<span lang='EN-US'>?</span>」</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「是啊<span lang='EN-US'>!</span>伊著是鬼啊<span lang='EN-US'>!</span>雖然穿西裝嘛是鬼啊<span lang='EN-US'>!</span>雖然面無可怕嘛是恐怖的鬼啊<span lang='EN-US'>!</span>」</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「為啥物<span lang='EN-US'>?</span>」</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「因為伊定定使弄狗仔咬人，彼內面有十四隻模樣親像獅的惡狗，只要彼个鬼的手一</span></p><p><b><span style='font-size:14.0pt;font-family:標楷體;color:black' lang='EN-US'>p.80 </span></b></p><p><span style='font-family:新細明體,serif;color:black'>比，狗仔著同齊闖過來<span lang='EN-US'>!</span>」</span><b><span style='font-size:14.0pt;font-family:標楷體;color:black'> </span></b></p><p><b><span style='font-size:14.0pt;font-family:標楷體;color:black' lang='EN-US'>   </span></b><span style='font-family:新細明體,serif;color:black'>「哈、哈哈<span lang='EN-US'>……</span>是按呢啊，我想講啥物鬼怪咧<span lang='EN-US'>!</span>」</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「這毋是咧講笑話，你看<span lang='EN-US'>!</span>我予狗仔咬甲按呢。」果然，太郎的大腿有一巡差不多一吋半的傷痕。</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「這是予狗仔咬的<span lang='EN-US'>?</span>」</span></p><p><span style='font-family:新細明體,serif;color:black' lang='EN-US'>  
</span><span style='font-family:新細明體,serif;color:black'>「所以真恐怖啊<span lang='EN-US'>!</span>」</span></p><p><span style='font-family:新細明體,serif;color:black' lang='EN-US'>   
</span><span style='font-family:新細明體,serif;color:black'>健作回憶伊拄才看著的埕斗。</span></p><p><span style='font-family:新細明體,serif;color:black' lang='EN-US'>   
</span><span style='font-family:新細明體,serif;color:black'>遐確是有一个穿西裝的查埔人，佮真濟咧相逐、</span><span style='color:rgb(51,51,51);font-family:lucida grande,tahoma,verdana,arial,sans-serif;font-size:12px;line-height:15px;white-space:pre-wrap'>tshit</span><span style='font-family:新細明體-ExtB,serif;color:black'>迌</span><span style='font-family:新細明體,serif;color:black'>的狗仔，彼種輕鬆閣自在的所在，哪會變成鬼的厝<span lang='EN-US'>?</span>彼个查埔人看起來真慈祥，哪會使弄狗仔咬囡仔<span lang='EN-US'>?</span>予</span><img style='color:rgb(0,0,0);font-family:arial,sans-serif;font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='font-family:新細明體,serif;line-height:1.6;font-size:10pt'>著驚呢</span><span style='font-family:新細明體,serif;line-height:1.6;font-size:10pt' lang='EN-US'>?</span></p><p><span style='font-family:新細明體,serif' lang='EN-US'>    </span><span style='font-family:新細明體,serif'>所以，健作問<span lang='EN-US'>:</span>「彼个查埔人看起來真慈祥，為啥物欲按呢做呢<span lang='EN-US'>!</span>一定是恁傷作孽啦<span lang='EN-US'>!</span>」</span></p><p><span style='font-family:新細明體,serif' lang='EN-US'>    </span><span style='font-family:新細明體,serif'>太郎有小可歹勢的講<span lang='EN-US'>:</span></span></p><p><span style='font-family:新細明體,serif' lang='EN-US'>   </span><span style='font-family:新細明體,serif'>「因為進前阮攏去遐</span><span style='color:rgb(51,51,51);font-family:lucida grande,tahoma,verdana,arial,sans-serif;font-size:12px;line-height:15px;white-space:pre-wrap'>tshit</span><span style='font-family:新細明體-ExtB,serif'>迌</span><span style='font-family:新細明體,serif'>，自從</span><img style='color:rgb(0,0,0);font-family:arial,sans-serif;font-size:large;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='line-height:1.6;font-size:10pt;font-family:新細明體,serif'>建牆仔了後，阮著無</span><span style='color:rgb(51,51,51);font-family:lucida grande,tahoma,verdana,arial,sans-serif;font-size:12px;line-height:15px;white-space:pre-wrap'>tshit</span><span style='line-height:1.6;font-size:10pt;font-family:新細明體-ExtB,serif'>迌</span><span style='line-height:1.6;font-size:10pt;font-family:新細明體,serif'>的所在矣<span lang='EN-US'>!</span></span><span style='line-height:1.6;font-size:10pt;font-family:新細明體,serif'>」</span></p><p><span style='font-family:新細明體,serif' lang='EN-US'>   </span><span style='font-family:新細明體,serif'>「哈哈<span lang='EN-US'>……</span>按呢恁著去破害彼堵牆仔<span lang='EN-US'>?</span>」</span></p><p><span style='font-family:新細明體,serif' lang='EN-US'>   </span><span style='font-family:新細明體,serif'>「無，毋是<span lang='EN-US'>!</span>只是</span><span style='color:rgb(51,51,51);font-family:lucida grande,tahoma,verdana,arial,sans-serif;font-size:12px;line-height:15px;white-space:pre-wrap'>爬</span><span style='font-size:11.5pt;font-family:新細明體,serif;color:black'>過牆仔去耍爾爾。</span><span style='line-height:1.6;font-size:10pt;font-family:新細明體,serif'>」</span></p><p><span style='font-family:新細明體,serif' lang='EN-US'>   </span><span style='font-family:新細明體,serif'>「嗯<span lang='EN-US'>!</span>」</span></p><p><b><span style='font-size:14.0pt;font-family:標楷體' lang='EN-US'>p.81</span></b></p><p style='text-indent:24.0pt'><span style='font-family:新細明體,serif'>照理來講，囡仔爬過牆仔入侵別人的埕斗</span><span style='color:rgb(51,51,51);font-family:lucida grande,tahoma,verdana,arial,sans-serif;font-size:12px;line-height:15px;text-indent:0px;white-space:pre-wrap'>tshit</span><span style='font-family:新細明體,serif'>迌，無定著是毋著的行為，毋過工場的頭家共囡仔</span><span style='color:rgb(51,51,51);font-family:lucida grande,tahoma,verdana,arial,sans-serif;font-size:12px;line-height:15px;text-indent:0px;white-space:pre-wrap'>tshit</span><span style='font-family:新細明體,serif'>迌的所在完全霸占做家己的，嘛未免有小可違背人情世事。佇這个世間，敢毋是攏按呢<span lang='EN-US'>?</span>偷是犯法的，所以，有一寡無頭路的，抑是逐工做甲欲死欲活嘛無法度顧三頓的人，<span lang='EN-US'>in</span>為著活命，不得已淪為賊偷，彼嘛是罪惡。毋過健作認為，譬喻《悲慘世界》這本冊所講的，彼是制度的錯誤，是時代的錯誤。毋過雨果佇冊內有說明，這是袂當解決的問題，嘛是永遠攏無結論的問題<span lang='EN-US'>------</span>事實著是按呢。話講倒轉來，若按呢，咱是毋是應該更加拍拚，想辦法共所失去的生活必要的物件揣轉來<span lang='EN-US'>?</span>健作想到遮，對家己過去所堅持的美術創作的態度，開始感覺懷疑，彼張予某一位貴族以真懸的價數買去的赤身美女的圖，敢是像眼前這个埕斗仝款，伊家己著親像建造埕斗的工人，無非只是提供有閒階級服務爾爾<span lang='EN-US'>------</span>連鞭，伊的腦中浮起某種美術衝動。</span></p><p><span style='font-family:新細明體,serif' lang='EN-US'> </span></p><p><span style='font-size:14.0pt;font-family:標楷體'>頑童伐鬼</span></p><p><span style='font-family:新細明體,serif' lang='EN-US'>    </span><span style='font-family:新細明體,serif'>「太郎<span lang='EN-US'>!</span>我來畫一張圖送予你，按怎<span lang='EN-US'>? </span>」</span></p><p><span style='font-family:新細明體,serif' lang='EN-US'>    </span><span style='font-family:新細明體,serif'>健作講煞，著共太郎討一張畫圖的紙，真有興頭咧畫。伊畫的是今仔日所看著的埕斗，內底有一个拄咧使弄惡狗咬人的查埔人，然後畫出，一群囡仔佇圍牆外口的糞埽場用相疊的方式變成「人梯」，徛佇上頂懸的著是太郎，伊手中提的是對下跤傳起來</span></p><p><b><span style='font-size:14.0pt;font-family:標楷體' lang='EN-US'>p.82</span></b></p><p><span style='font-family:新細明體,serif'>的炭屎、石頭等，拄咧對牆內的查埔人佮惡犬做拋、掞的姿勢。這幅圖，牆紫外口的底部是陰暗的爛塗的路，佇上頂頭的囡仔規身攏曝佇日頭下，兩爿互相對比，真親像宗教畫的「後光」的筆法。</span></p><p><span style='font-family:新細明體,serif' lang='EN-US'>    </span><span style='font-family:新細明體,serif'>太郎暢甲毋知人著急共這張圖其他<span lang='EN-US'>tshit</span>迌仔伴看，鬱卒的囡仔看著這張趣味的圖，攏歡喜甲跳起來，所以逐家著模仿「桃太郎」的故事，將這張圖號做「討伐鬼怪」。健作看著這種情形嘛感覺非常歡喜。</span></p><p><span style='font-family:新細明體,serif' lang='EN-US'>    </span><span style='font-family:新細明體,serif'>十幾工了後，健作欲轉去東京矣，當伊出發的時，來相送的囡仔大約有五十幾个，健作歡喜甲面攏漲紅，事先喝講<span lang='EN-US'>: </span>「伐鬼萬歲<span lang='EN-US'>! </span>」囡仔嘛綴咧喝，一時，「伐鬼萬歲<span lang='EN-US'>!</span>」的聲音，響亮規个月臺。</span></p><p><span style='font-family:新細明體,serif' lang='EN-US'>    </span><span style='font-family:新細明體,serif'>健作轉去東京一個月後，接著一張太郎佮四五十个囡仔連名寄來的批。內容如下<span lang='EN-US'>:</span></span></p><p><span style='font-family:新細明體,serif' lang='EN-US'>   </span><span style='font-family:新細明體,serif'>「自從離開了後，阮定定參詳拍鬼的方法，最後，阮決定先對鬼手下的彼群狗仔落手，逐人攏想辦法儉三分錢，然後湊湊起來買一寡牛肉佮針，共肉切成十五片，內底藏針，囥佇糞埽堆頂懸，然後共狗仔涎過來。遐的戇狗鼻著牛肉的芳味，著相爭搶來食。阮想這陣狗仔是穩死矣，著大聲喝<span lang='EN-US'>:</span>『伐鬼萬歲<span lang='EN-US'>!</span>』然後才離開。遐的狗仔因為痛苦著吹狗螺，大約到一禮拜了後才死去。無惡犬，工場頭家著無啥物可</span></p><p><b><span style='font-size:14.0pt;font-family:標楷體' lang='EN-US'>p.83</span></b></p><p><span style='font-family:新細明體,serif'>怕矣。按呢來，阮著閣會當爬入去圍牆內耍矣，工場頭家因為脹一粒腹肚，行動較慢，阮已經講好，伊若一出來，著先做一个暗號，然後著會當輕鬆逃走出來矣。佇逐家的仝心仝力之下，今後阮總算有了安心<span lang='EN-US'>tshit</span>迌的所在，請你放心<span lang='EN-US'>……</span>」</span></p><p><span style='font-family:新細明體,serif' lang='EN-US'> </span></p><p style='color:rgb(0,0,0);font-size:medium;line-height:normal'>









</p><p><span style='font-family:新細明體,serif' lang='EN-US'>    </span><span style='font-family:新細明體,serif'>看了批，健作的笑容一直掛佇面上真久真久，伊實在上歡喜矣，伊開始相信，按呢做，才是真正的「大眾化美術」。<span lang='EN-US'> </span></span></p></div></div></div></td></tr></tbody></table></div></div><br /><small>Updated on <abbr class="updated" title="2013-07-02T07:05:02.276Z">&#19971;&#26376; 2, 2013</abbr> by <span class="author"><span class="vcard"><a class="fn" href="mailto:d987588@gmail.com">&#31179;&#40179;&#38515;</a></span></span> (<a href="../history.html">Version <span class="sites:revision">26</span></a>)</small><br /></div></div></body></html>