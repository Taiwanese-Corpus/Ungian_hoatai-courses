<html><head><title>&#21570;&#36203;&#33509;-&#39080;&#38957;&#27700;&#23614; (Version 16)</title></head><body><div class="hentry webpage" id="https://sites.google.com/feeds/content/site/2013shoatai/2939763659907788680"><h3><span class="entry-title">&#21570;&#36203;&#33509;-&#39080;&#38957;&#27700;&#23614;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><div><font><font><font><font><font><font><font><font><font style='background-color:rgb(255,255,255)'><font><font color='#000000'>一片闊莽莽的木麻黃整齊的排列佇遮。密喌喌(tsiuh)的青葉仔佇胸坎懸的所在發甲真<img src='http://twblg.dict.edu.tw/holodict_new/fontPics/F46E.gif'/>趒(tshio-tiô)，面頂是剾(khau)海風賰(tshun)落來無葉的樹枝，疏櫳(se-lang)的佇風中搖袂停。冷吱吱的海風親像對(uì)樹枝縫吹過來，三不五時風剾過去吼的一聲。<span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'><font size='2' face='Arial' color='#000000'>逐擺按呢的時陣，田邊的一片樹木嘛同齊向(ànn)腰，看過去水田嘛敢若變低矣，對火車落來已經過了一小時，海風漸漸變強，予徐華感覺伊親像佇海邊，想著遮著是今仔日開始欲蹛的所在，著袂堪得攑起雙手共予風搧甲擘未開的目珠掩起來，閣對手縫內四界看一擺，木麻黃佮木麻黃之間，一片青翠的甘蔗葉佇咧烏白亂舞，樹蔭下跤有農家，<span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'><font size='2' face='Arial' color='#000000'>逐擺樹木佮作物頭向向，稻草厝頂佮壁著出現，嘛會當看著鳥仔，無定著是咧佮風<img src='http://twblg.dict.edu.tw/holodict_new/fontPics/F52D.gif' border='0'/>迌，隨風飛起來煞一直倒退。閣有鵝，雖然看無影，有時煞會使聽著吵吵鬧鬧的聲。徐華感受著佇這種艱苦的環境內底堅強的生活的這寡生命的氣魄，忍不袂微微阿笑。</font></span></font></span></font></font></font></font></font></font></font></font></font></font></font></div><div><font style='background-color:rgb(255,255,255)'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'><font size='2' face='Arial' color='#000000'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'>--------------------------------------------------------------------------------------------------------------------------------------------------------------------------------------------------------------------------------------------------------------</span></font></span></font></div><div><font style='background-color:rgb(255,255,255)'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'><font size='2' face='Arial' color='#000000'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'>風是強又閣冷，毋過心內敢若已經有寄託，顛倒感覺溫暖。他想起以後著是家己的頭家，嘛是這个農場的開墾者洪天福的面，就微微阿笑出來。仝這時嘛想起幾工進前決定承租了後，洪天福所講的話：「遮是風頭水尾。大自然的力量是上嚴苛的。只要小可貧惰，連鞭著會予拍敗。一秒鐘嘛<font size='2' face='Arial' color='#000000'>袂使放輕鬆。有按呢的決心，才會當做。</font></span></font></span></font><font style='background-color:rgb(255,255,255)'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'><font size='2' face='Arial' color='#000000'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'>」是啊，我當然嘛做的落，伊按呢想，著歡喜起來。</span></font></span></font></div><div><font style='background-color:rgb(255,255,255)'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'><font size='2' face='Arial' color='#000000'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'>  伊來到通往農場的橋邊時，越頭看著對後頭綴來的某偝<img src='http://twblg.dict.edu.tw/holodict_new/fontPics/E701.gif' border='0'/>的大漢囝，指橋下講：「看。」</span></font></span></font></div><div><font style='background-color:rgb(255,255,255)'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'><font size='2' face='Arial' color='#000000'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'>河面的水不濟，沙土浮出水面。敢若會使蹽水行過仝款，有一大群的鴨。</span></font></span></font></div><div><font style='background-color:rgb(255,255,255)'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'><font size='2' face='Arial' color='#000000'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'>「這條河是唯一的淡水，嘛是生命的源頭。毋過這是溪尾，看，是頂溪的水予人用去共田園戽水，所以水量較遮爾少。但是風呢?拄好顛倒爿，這是風頭，所以遮爾予人生氣。這著是俗語講的風頭水尾，也是上䆀的耕地。」</span></font></span></font></div><div><font style='background-color:rgb(255,255,255)'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'><font size='2' face='Arial' color='#000000'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'>  因為風傷大，所以伊的話一句一句予風吹走，<img src='http://twblg.dict.edu.tw/holodict_new/fontPics/E701.gif' border='0'/>某毋知捌抑是毋捌的面，佇大風內底食力的攑頭看伊，毋知欲講啥干焦笑。</span></font></span></font></div><div><font style='background-color:rgb(255,255,255)'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'><font size='2' face='Arial' color='#000000'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'>「毋過洪天福先生實在是真了不起的人，</span></font></span></font><font face='Tahoma' color='#333333'>會使共按呢的所在開墾出來。」</font></div><div><font face='Tahoma' color='#333333'>  到了橋頂，風直接對河面<font face='Arial' color='#000000'>剾過來，感覺真強，親像共一把塗沙擲佇你的面仝款，目珠<br/><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'><font size='2' face='Arial' color='#000000'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'>--------------------------------------------------------------------------------------------------------------------------------------------------------------------------------------------------------------------------------------------------------------</span></font></span></font></font></div><div><font color='#000000'>  擘袂開，面嘛感覺一陣陣疼，橋的本身攏感覺咧搖。徐華感覺家己堂堂一个男子漢，行起來攏遮爾食力，所以想欲牽某的手，但是伊用雙手共囝抱絚絚，</font></div><div>目睭沙微沙微，頭毛吹共亂操操，行敢若爬咧，對伸手的<img src='http://twblg.dict.edu.tw/holodict_new/fontPics/E701.gif' border='0'/>翁幌頭。</div><div>「鳳嬌!」</div><div>伊<font color='#000000'>佇風內底叫了一聲閣伸手。<img src='http://twblg.dict.edu.tw/holodict_new/fontPics/E701.gif' border='0'/>某親像咧講啥物，但是伊佇大風內抵根本聽袂著，只看到<img src='http://twblg.dict.edu.tw/holodict_new/fontPics/E701.gif' border='0'/>某無奈的笑笑</font><font color='#444444'>幌頭。徐華想起某的過往，伊對細漢的時陣就會使扛欲百斤重的貨，</font></div><div>準做是山內的獨木橋面容嘛無變過，想到<img src='http://twblg.dict.edu.tw/holodict_new/fontPics/E701.gif' border='0'/>某的堅強，伊就感覺真見笑，佇真強的風內底呸瀾。毋過伊也是近倚某<font face='Tahoma' color='#333333'>囝像若咧保護<img src='http://twblg.dict.edu.tw/holodict_new/fontPics/E701.gif' border='0'/>的模樣過橋。</font></div><div><font face='Tahoma' color='#333333'>翁某兩<font face='Arial' color='#000000'>个徛佇木麻黃下底，暫時閃風。對木麻黃的葉仔縫內會使看到頭前有紅紅的睡蓮佮黃色的蓮招花。予大風吹共焦涸涸的神經內，花特別妖嬌，徐華著一面掰規面的風飛沙一面欣賞。「呀，鹹鹹的。」</font></font></div><div><font color='#000000'>「是海。鳳嬌，終於來到海邊矣。」</font></div><div> <span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'><font size='2' face='Arial' color='#000000'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'>--------------------------------------------------------------------------------------------------------------------------------------------------------------------------------------------------------------------------------------------------------------</span></font></span></div><div> 拄才就已經感覺行到海邊，毋過一直無像這馬現實的感覺。徐華雖然親像悲傷的感覺咧喝來到海邊啊，但是彼根本不是好奇心抑是歡喜，只是欲面對這片佇海邊的農地的挑戰的感動爾爾。</div><div> 伊閣想起洪天福共伊講過的話。佇風頭水尾這個這个所在，需要共風佮水戰鬥，閣需要共鹽戰鬥，若無農作物是無可能生長的。這時恐怖的感覺對伊吹來，吹共伊慄慄掣。</div><div>連伊的面攏是鹽，想到遮伊就急起來，共拳頭握起來。這時伊親像想到啥物，掠一沙的土囥進喙內。好佳哉，只有肥料味，沒啥物鹹味。</div><div>「袂鹹咧。」</div><div>徐華邊佮土吐出邊咧講。</div><div>「是淡水啊。」</div><div>「當然嘛。就是對拄才行過來的河引過來的。」</div><div>徐華心內真歡喜<img src='http://twblg.dict.edu.tw/holodict_new/fontPics/E701.gif' border='0'/>某遮爾講，但是嘛是用真哭爸的講，其實心內爽共哭爸。<img src='http://twblg.dict.edu.tw/holodict_new/fontPics/E701.gif' border='0'/>待袂落矣，心內想要緊去家己的厝，嘛希望會使卡早看到頭家洪天福，就催落去啊。</div><div><div> <span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'><font size='2' face='Arial' color='#000000'><span style='font:12px/15px &quot;lucida grande&quot;,tahoma,verdana,arial,sans-serif;text-align:left;color:rgb(51,51,51);text-transform:none;text-indent:0px;letter-spacing:normal;word-spacing:0px;float:none;display:inline!important;white-space:pre-wrap;font-size-adjust:none;font-stretch:normal;background-color:rgb(255,255,255)'>--------------------------------------------------------------------------------------------------------------------------------------------------------------------------------------------------------------------------------------------------------------</span></font></span></div><div> </div></div></div></td></tr></tbody></table></div></div><br /><small>Updated on <abbr class="updated" title="2013-06-09T09:38:11.325Z">&#20845;&#26376; 9, 2013</abbr> by <span class="author"><span class="vcard"><a class="fn" href="mailto:myminemyphone@gmail.com">Yu Chi</a></span></span> (<a href="../history.html">Version <span class="sites:revision">16</span></a>)</small><br /></div></div></body></html>