<html><head><title>&#38515;&#21315;&#27494;-&#40664;&#22865; (Version 12)</title></head><body><div class="hentry webpage" id="https://sites.google.com/feeds/content/site/2013shoatai/4047427821551154846"><h3><span class="entry-title">&#38515;&#21315;&#27494;-&#40664;&#22865;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<p><font size='3'><span style='FONT-FAMILY:新細明體,serif'>爪哇萬隆市鬧區外，有一條真大真闊又閣長的街仔，路仔的邊仔種<font color='#ff0000'>著</font>年歲真大的木麻黃樹，</span><span lang='EN-US'>am̄-am̄</span><span style='FONT-FAMILY:新細明體,serif'>的葉仔早著已經變成烏色的。遮附近有歐式洋房內底有真大的門埕，彼區攏是荷蘭人的厝，四序的環境，四界充滿優雅的氣氛。</span></font></p>
<p><font size='3'><span style='FONT-FAMILY:新細明體,serif'>一个輸拍戰爭的日本軍隊，佇</span><span lang='EN-US'><span style='FONT-FAMILY:新細明體,serif;COLOR:windowtext;TEXT-DECORATION:none' lang='EN-US'>無偌久</span></span><span style='FONT-FAMILY:新細明體,serif'>前予派來這<font color='#ff0000'>個</font>所在三角公園邊的營房來，軍隊內底兵仔的裝備猶原猶未解繳。</span></font></p>
<p><span style='FONT-FAMILY:新細明體,serif'><font size='3'>「為啥物，戰爭早著已經結束<font color='#ff0000'>阿</font>，閣派咱來這</font></span><span style='LINE-HEIGHT:27.77px;FONT-FAMILY:新細明體,serif;COLOR:rgb(255,0,0);FONT-SIZE:medium'>個</span><span style='FONT-FAMILY:新細明體,serif'><font size='3'>所在？」</font></span></p>
<p><font size='3'><span style='FONT-FAMILY:新細明體,serif'>自從接著投降的消息，一直感覺心情齷齪的士兵真希望會使早日共拖累的軍械繳庫，恢復平民的身分；毋過來接收日本軍的英國軍總部竟然閣愛日本軍繼續守衛荷蘭人的厝，保護停戰了後<font color='#9900ff'>拄集中營</font>放出來的荷蘭人，予</span><span lang='EN-US'>in</span><span style='FONT-FAMILY:新細明體,serif'>轉去原來的厝整理家園。</span></font></p>
<p><font size='3'><span style='FONT-FAMILY:新細明體,serif'>按呢清幽的高級區，定定受著印尼獨立軍游擊</span></font><a rel='nofollow' style='LINE-HEIGHT:normal;BACKGROUND-COLOR:rgb(255,255,238);FONT-FAMILY:Times New Roman;FONT-SIZE:medium;TEXT-DECORATION:none' href='http://210.240.194.97/TG/Concordance/kwic.asp?hp=hl&amp;su=%E0%B6'><font color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>銃</span></font></a><font size='3'><span style='FONT-FAMILY:新細明體,serif'>戰，趕走印尼人，直接佮</span><span lang='EN-US'>in</span><span style='FONT-FAMILY:新細明體,serif'>相<font color='#ff0000'>打</font>是日本軍的任務。</span></font></p>
<p><font size='3'><span style='FONT-FAMILY:新細明體,serif'>定定佇天猶未光的時陣就聽著</span></font><a rel='nofollow' style='LINE-HEIGHT:normal;BACKGROUND-COLOR:rgb(255,255,238);FONT-FAMILY:Times New Roman;FONT-SIZE:medium;TEXT-DECORATION:none' href='http://210.240.194.97/TG/Concordance/kwic.asp?hp=hl&amp;su=%E0%B6'><font color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>銃</span></font></a><font size='3'><span style='FONT-FAMILY:新細明體,serif'>聲。聽著</span></font><a rel='nofollow' style='LINE-HEIGHT:normal;BACKGROUND-COLOR:rgb(255,255,238);FONT-FAMILY:Times New Roman;FONT-SIZE:medium;TEXT-DECORATION:none' href='http://210.240.194.97/TG/Concordance/kwic.asp?hp=hl&amp;su=%E0%B6'><font color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>銃</span></font></a><font size='3'><span style='FONT-FAMILY:新細明體,serif'>聲，日本士兵就攏走去牆仔頂的砲台準備，以真闊的公園當<font color='#ff0000'>作</font>戰爭的所在。林兵長的重機</span></font><font style='LINE-HEIGHT:normal;BACKGROUND-COLOR:rgb(255,255,238);FONT-FAMILY:Times New Roman;FONT-SIZE:medium;TEXT-DECORATION:none' color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>銃</span></font><span style='LINE-HEIGHT:1.6;FONT-FAMILY:新細明體,serif;FONT-SIZE:medium'>是佇營房南<font color='#ff0000'>邊</font>牆仔頂的砲台，對台頂透過公園的樹枝就會使看著荷蘭人真水的厝，厝的彼爿<font color='#ff0000'>尚</font>有疏散來的荷蘭人集中營，早時的公園真少會使看著人影，只有南國</span><span style='LINE-HEIGHT:1.6;FONT-SIZE:medium' lang='EN-US'>tsia-</span><span style='LINE-HEIGHT:1.6;FONT-FAMILY:新細明體,serif;FONT-SIZE:medium'>ū的樹仔。</span></p>
<p><span style='FONT-FAMILY:新細明體,serif'><font size='3'>「裝彈藥！」</font></span></p>
<p><span style='FONT-FAMILY:新細明體,serif'><font size='3'>林兵長一喝，佇伊邊仔的士兵馬上<font color='#ff0000'>打</font>開裝藥彈的箱仔，提出一排三十粒的彈藥裝入去重機</font></span><a rel='nofollow' style='LINE-HEIGHT:normal;BACKGROUND-COLOR:rgb(255,255,238);FONT-FAMILY:Times New Roman;FONT-SIZE:medium;TEXT-DECORATION:none' href='http://210.240.194.97/TG/Concordance/kwic.asp?hp=hl&amp;su=%E0%B6'><font color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>銃</span></font></a><span style='FONT-FAMILY:新細明體,serif'><font size='3'>。</font></span></p>
<p><span style='FONT-FAMILY:新細明體,serif'><font size='3'>「裝好<font color='#ff0000'>了</font>！」</font></span></p>
<p><font size='3'><span style='FONT-FAMILY:新細明體,serif'>「好！」林兵長一<font color='#ff0000'>旁</font>用一<font color='#ff0000'>旁</font>瞄準，瞄準的目標是公園內底隔開荷蘭區<font color='#ff0000'>甲</font>印尼區的一叢大樹頭，答答答答答答答</span><span lang='EN-US'>……</span><span style='FONT-FAMILY:新細明體,serif'>，共重機</span></font><a rel='nofollow' style='LINE-HEIGHT:normal;BACKGROUND-COLOR:rgb(255,255,238);FONT-FAMILY:Times New Roman;FONT-SIZE:medium;TEXT-DECORATION:none' href='http://210.240.194.97/TG/Concordance/kwic.asp?hp=hl&amp;su=%E0%B6'><font color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>銃</span></font></a><font size='3'><span style='FONT-FAMILY:新細明體,serif'><font color='#ff0000'>打</font>入去樹根，逐</span></font><a rel='nofollow' style='LINE-HEIGHT:normal;BACKGROUND-COLOR:rgb(255,255,238);FONT-FAMILY:Times New Roman;FONT-SIZE:medium;TEXT-DECORATION:none' href='http://210.240.194.97/TG/Concordance/kwic.asp?hp=hl&amp;su=%E0%B6'><font color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>銃</span></font></a><font size='3'><span style='FONT-FAMILY:新細明體,serif'>攏<font color='#ff0000'>打</font>著，三十</span></font><a rel='nofollow' style='LINE-HEIGHT:normal;BACKGROUND-COLOR:rgb(255,255,238);FONT-FAMILY:Times New Roman;FONT-SIZE:medium;TEXT-DECORATION:none' href='http://210.240.194.97/TG/Concordance/kwic.asp?hp=hl&amp;su=%E0%B6'><font color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>銃</span></font></a><font size='3'><span style='FONT-FAMILY:新細明體,serif'>分<font color='#ff0000'>作</font>三擺，答答答答，<font color='#ff0000'>打</font>了<font color='#ff0000'>阿</font>，鬧熱的游擊戰就算結束。</span></font></p>
<p><span style='FONT-FAMILY:新細明體,serif'><font size='3'>印尼游擊軍<font color='#ff0000'>打</font>荷蘭區的目的是<font color='#ff0000'>要</font>予英國荷蘭無法度佔領這<font color='#ff0000'>個</font>所在。</font></span></p>
<p><span style='FONT-FAMILY:新細明體,serif'><font size='3'>--------------------------------------------------------------------------------------------------------------------------------------------------------------------------------------------</font></span></p>
<p><font size='3'><span style='FONT-FAMILY:新細明體,serif'>獨立軍想欲代替日本軍接管治安的權力，予印度尼西亞獨立。其次閣要求日本軍共所有軍械交予獨立軍接收。</span><span style='LINE-HEIGHT:1.6' lang='EN-US'><span style='BACKGROUND-COLOR:rgb(255,255,238);FONT-FAMILY:新細明體,serif;TEXT-DECORATION:none' lang='EN-US'><span lang='EN-US'>拍</span></span><span style='BACKGROUND-COLOR:rgb(255,255,238);FONT-FAMILY:新細明體,serif;TEXT-DECORATION:none' lang='EN-US'><span lang='EN-US'>輸</span></span></span><span style='LINE-HEIGHT:1.6;FONT-FAMILY:新細明體,serif'>的日本軍毋想欲佮荷蘭獨立軍鬧反，閣毋願意予以統治者身分出現的英、荷聯軍利用。尤其荷蘭軍捌予日本軍俘虜過，</span></font><font style='LINE-HEIGHT:normal;BACKGROUND-COLOR:rgb(255,255,238);FONT-FAMILY:Times New Roman;FONT-SIZE:medium;TEXT-DECORATION:none' color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>m̄耳有仇恨的心，閣猶原迷戀過去三百年統治印度尼西亞的好空，處處使弄英國軍強迫命令日本軍替in</span></font><span style='LINE-HEIGHT:25px;FONT-FAMILY:新細明體,serif;FONT-SIZE:medium'>佮印度尼西亞獨立軍戰爭，以妄想提轉來主權。拍輸的日本軍無法度違背拍贏的英國軍，不得已抑是派兵佇第一線對抗游擊隊。</span></p>
<p><span style='LINE-HEIGHT:25px;FONT-FAMILY:新細明體,serif;FONT-SIZE:medium'>游擊戰逐天發生幾ā擺，從來無著傷死的人。因為獨立軍</span><span style='LINE-HEIGHT:25px;FONT-FAMILY:新細明體,serif;FONT-SIZE:medium'>佮日本軍兵á之間有奇怪的默契，雙方攏只向空中拍遠距離的</span><font style='LINE-HEIGHT:normal;BACKGROUND-COLOR:rgb(255,255,238);FONT-FAMILY:Times New Roman;FONT-SIZE:medium;TEXT-DECORATION:none' color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>銃，無就以樹根當作目標拍。因為停戰了後真多日本</span></font><span style='LINE-HEIGHT:25px;FONT-FAMILY:新細明體,serif;FONT-SIZE:medium'>兵á受著打擊，偷偷</span><span style='LINE-HEIGHT:25px;FONT-FAMILY:新細明體,serif;FONT-SIZE:medium'>á走出軍營，投入印度尼西亞獨立軍作教練；遐的教練指揮獨立軍拍游擊戰。毋閣無想著游擊的對手抑是日本軍；總算偷來暗去，游擊戰變作趣味的戰爭遊戲，比軍訓演習閣輕可，一點仔辛苦</span><span style='LINE-HEIGHT:25px;FONT-FAMILY:新細明體,serif;FONT-SIZE:medium'>佮煩惱攏總無。</span></p>
<p><font size='3' face='新細明體, serif'><span style='LINE-HEIGHT:25px'>林兵長的重機</span></font><font style='LINE-HEIGHT:normal;BACKGROUND-COLOR:rgb(255,255,238);FONT-FAMILY:Times New Roman;TEXT-DECORATION:none' color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'><font size='3'>銃隊本來佇北角地區駐營的時陣，隔壁有一家荷蘭人。毋是軍人，嘛毋是官員，敢若是做生理抑是</font></span></font><font size='3' color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>啥乜的，</span></font><span style='LINE-HEIGHT:25px;FONT-FAMILY:新細明體,serif;FONT-SIZE:medium'>佮</span><span style='LINE-HEIGHT:25px'><font face='times new roman, serif'><font size='3'>hi̍t家翁仔某雖然見面無講話，毋擱會好禮</font></font></span><font size='3' color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>tìm頭。in有兩</span></font><span style='LINE-HEIGHT:25px;FONT-FAMILY:新細明體,serif;FONT-SIZE:medium'>个查某囝仔，大小差十歸歲，有淡薄仔奇怪。真少看見小妹出來，逐日攏是阿姐</span><span style='LINE-HEIGHT:25px;FONT-FAMILY:新細明體,serif;FONT-SIZE:medium'>一个人。</span></p>
<p><span style='LINE-HEIGHT:25px;FONT-FAMILY:新細明體,serif;FONT-SIZE:medium'>因為林兵長房間對著in的門埕，一踏出門著看見阿姐坐佇</span><font size='3' color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>幌韆鞦頂，往遮看。金黃色的頭髮、鼻仔高高，真古錐，毋擱伊的表情真冷淡，連淡泊仔欲笑的意思攏無。</span></font></p>
<p><font size='3' color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>戰亂使伊無法度正常上課，伊才逐日閒佇</span></font><span style='LINE-HEIGHT:25px;FONT-FAMILY:Taigi Unicode,Charis SIL,Lucida Sans Unicode,Times New Roman;COLOR:rgb(34,72,31);FONT-SIZE:medium'>幌韆鞦頂。有時陣伊會看冊，毋擱he毋是學校的冊，是故事冊</span><span style='LINE-HEIGHT:25px;FONT-FAMILY:times new roman,serif;FONT-SIZE:medium'>hi̍t類的。逐日伊看見林兵長出來攏放下課本一直看，假若想欲看出這個男人的底細，林兵長毋知影家己叨位予伊感覺稀奇，只感覺這個少女毋是白癡，毋擱有淡薄仔精神慢鈍而且寂寞，戰亂的環境害了他，予伊失去了笑容。</span></p>
<p><span style='LINE-HEIGHT:25px;FONT-FAMILY:times new roman,serif;FONT-SIZE:medium'>食飯時間tsi̍t到，大多數攏是in阿爸叫伊入去。「瑪莎！」瑪莎是伊的名，伊真聽話，一聽到聲音著入去房裡。</span></p>
<p><span style='LINE-HEIGHT:25px;FONT-FAMILY:times new roman,serif;FONT-SIZE:medium'>已經幾若工，瑪莎佇</span><span style='LINE-HEIGHT:25px;FONT-FAMILY:Taigi Unicode,Charis SIL,Lucida Sans Unicode,Times New Roman;COLOR:rgb(34,72,31);FONT-SIZE:medium'>幌韆鞦頂看著林兵長，林兵長一有閒嘛看著瑪莎，一直互相看攏毋講話。毋管真濟的兵仔攏來討論瑪莎，講話創治伊，瑪莎無感覺見笑嘛毋看別人，只是一直看著林兵長，遮假那無是好奇而已。</span></p>
<div><span style='LINE-HEIGHT:25px;FONT-FAMILY:Taigi Unicode,Charis SIL,Lucida Sans Unicode,Times New Roman;COLOR:rgb(34,72,31);FONT-SIZE:medium'>林兵長真想欲看瑪莎笑，有時陣作鬼面共伊弄，做日本的鬼面、台灣的鬼面抑是印度尼西亞的鬼面，毋擱伊攏無欲笑。可能伊已經共笑容</span><font size='3' color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>摒佇戰爭發生的時陣的水溝仔，那無，伊的眼神一點仔敵意攏無，那會使表現按呢冷冰冰。</span></font></div>
<div> </div>
<div><font size='3' color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>伊報告in厝內的人予提<a rel='nofollow' style='LINE-HEIGHT:normal;BACKGROUND-COLOR:rgb(255,255,238);FONT-FAMILY:Times New Roman;FONT-SIZE:medium;TEXT-DECORATION:none' href='http://210.240.194.97/TG/Concordance/kwic.asp?hp=hl&amp;su=%E0%B6'><font color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>銃</span></font></a>的印度尼西亞兵仔包圍，</span></font><font size='3' color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'>真驚惶欲逃走，最後<font color='#22481f'><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>跋入去水溝仔內底<font color='#22481f'><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>倒爿腳頭窩受傷真痛</span></font>，伊家己無想著叫了一聲阿爸阿母。著予印度尼西亞兵拖起來，押去電柱堆積場邊仔，幾個印度尼西亞兵仔圍著伊，有人欲強暴伊，伊反抗，用伊上大的氣力反抗暴力，毋擱伊家己知影<span style='FONT-FAMILY:新細明體,serif'><font color='#444444'>一个查某囝仔是無法度反抗六<span style='FONT-FAMILY:新細明體,serif'>个查埔人，這個時陣林兵長來救伊。</span></font></span></span></font></span></font><font size='3' color='#22481f'><span style='FONT-FAMILY:Taigi Unicode,Charis SIL,Lucida Sans Unicode,Times New Roman' lang='EN-US'><font color='#22481f'><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'><span style='FONT-FAMILY:新細明體,serif'><font color='#444444'><span style='FONT-FAMILY:新細明體,serif'>伊知影戰爭真歹，一直對戰爭真驚惶<font color='#22481f'>，</font></span></font></span></span></font></span></font></div></div></td></tr></tbody></table></div></div><br /><small>Updated on <abbr class="updated" title="2013-05-21T06:41:19.098Z">&#20116;&#26376; 21, 2013</abbr> by <span class="author"><span class="vcard"><a class="fn" href="mailto:mtminfi@gmail.com">&#26519;&#22948;&#28500;</a></span></span> (<a href="../history.html">Version <span class="sites:revision">12</span></a>)</small><br /></div></div></body></html>