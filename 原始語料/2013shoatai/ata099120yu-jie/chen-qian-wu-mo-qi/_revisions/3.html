<html><head><title>&#38515;&#21315;&#27494;-&#40664;&#22865; (Version 3)</title></head><body><div class="hentry webpage" id="https://sites.google.com/feeds/content/site/2013shoatai/4047427821551154846"><h3><span class="entry-title">&#38515;&#21315;&#27494;-&#40664;&#22865;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><font size='3'><span style='font-family:新細明體,serif'>爪哇萬隆市鬧區外，有一條真大真闊又閣長的街仔，路仔的邊仔種<font color='#ff0000'>著</font>年歲真大的木麻黃樹，</span><span lang='EN-US'>am̄-am̄</span><span style='font-family:新細明體,serif'>的葉仔早著已經變成烏色的。遮附近有歐式洋房內底有真大的門埕，彼區攏是荷蘭人的厝，四序的環境，四界充滿優雅的氣氛。</span></font></p>

<p><font size='3'><span style='font-family:新細明體,serif'>一个<font color='#ff0000'>打</font>輸戰爭的日本軍隊，佇</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=8658&amp;curpage=1&amp;sample=%E4%B8%8D%E4%B9%85&amp;radiobutton=1&amp;querytarget=3&amp;limit=20&amp;pagenum=1&amp;rowcount=9'><span style='font-family:新細明體,serif;color:windowtext;text-decoration:none' lang='EN-US'>無偌久</span></a></span><span style='font-family:新細明體,serif'>前予派來這<font color='#ff0000'>個</font>所在三角公園邊的營房來，軍隊內底兵仔的裝備猶原猶未解繳。</span></font></p>

<p><span style='font-family:新細明體,serif'><font size='3'>「為啥物，戰爭早著已經結束<font color='#ff0000'>阿</font>，閣派咱來這</font></span><span style='color:rgb(255,0,0);font-family:新細明體,serif;font-size:medium;line-height:27.77777862548828px'>個</span><span style='font-family:新細明體,serif'><font size='3'>所在？」</font></span></p>

<p><font size='3'><span style='font-family:新細明體,serif'>自從接著投降的消息，一直感覺心情齷齪的士兵真希望會使早日共拖累的軍械繳庫，恢復平民的身分；毋過來接收日本軍的英國軍總部竟然閣愛日本軍繼續守衛荷蘭人的厝，保護停戰了後<font color='#9900ff'>拄集中營</font>放出來的荷蘭人，予</span><span lang='EN-US'>in</span><span style='font-family:新細明體,serif'>轉去原來的厝整理家園。</span></font></p>

<p><font size='3'><span style='font-family:新細明體,serif'>按呢清幽的高級區，定定受著印尼獨立軍游擊<font color='#ff0000'>槍</font>戰，趕走印尼人，直接佮</span><span lang='EN-US'>in</span><span style='font-family:新細明體,serif'>相<font color='#ff0000'>打</font>是日本軍的任務。</span></font></p>

<p><font size='3'><span style='font-family:新細明體,serif'>定定佇天猶未光的時陣就聽著<font color='#ff0000'>槍</font>聲。聽著<font color='#ff0000'>槍</font>聲，日本士兵就攏走去牆仔頂的砲台準備，以真闊的公園當<font color='#ff0000'>作</font>戰爭的所在。林兵長的重機<font color='#ff0000'>槍</font>是佇營房南<font color='#ff0000'>邊</font>牆仔頂的砲台，對台頂透過公園的樹枝就會使看著荷蘭人真水的厝，厝的彼爿<font color='#ff0000'>尚</font>有疏散來的荷蘭人集中營，早時的公園真少會使看著人影，只有南國</span><span lang='EN-US'>tsia-</span><span style='font-family:新細明體,serif'>ū的樹仔。</span></font></p>

<p><span style='font-family:新細明體,serif'><font size='3'>「裝彈藥！」</font></span></p>

<p><span style='font-family:新細明體,serif'><font size='3'>林兵長一喝，佇伊邊仔的士兵馬上<font color='#ff0000'>打</font>開裝藥彈的箱仔，<font color='#ff0000'>拿</font>出一排三十粒的彈藥裝入去重機<font color='#ff0000'>槍</font>。</font></span></p>

<p><span style='font-family:新細明體,serif'><font size='3'>「裝好<font color='#ff0000'>了</font>！」</font></span></p>

<p><font size='3'><span style='font-family:新細明體,serif'>「好！」林兵長一<font color='#ff0000'>旁</font>用一<font color='#ff0000'>旁</font>瞄準，瞄準的目標是公園內底隔開荷蘭區<font color='#ff0000'>甲</font>印尼區的一叢大樹頭，答答答答答答答</span><span lang='EN-US'>……</span><span style='font-family:新細明體,serif'>，共重機<font color='#ff0000'>槍打</font>入去樹根，逐<font color='#ff0000'>槍</font>攏<font color='#ff0000'>打</font>著，三十<font color='#ff0000'>槍</font>分<font color='#ff0000'>作</font>三擺，答答答答，<font color='#ff0000'>打</font>了<font color='#ff0000'>阿</font>，鬧熱的游擊戰就算結束。</span></font></p>

<p><span style='font-family:新細明體,serif'><font size='3'>印尼游擊軍<font color='#ff0000'>打</font>荷蘭區的目的是<font color='#ff0000'>要</font>予英國荷蘭無法度佔領這<font color='#ff0000'>個</font>所在。</font></span></p></div></td></tr></tbody></table></div></div><br /><small>Updated on <abbr class="updated" title="2013-05-06T16:28:14.061Z">&#20116;&#26376; 6, 2013</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>