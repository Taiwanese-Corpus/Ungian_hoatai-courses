<html><head><title>&#26039;&#27700;&#20043;&#24460; (Version 3)</title></head><body><div class="hentry webpage" id="https://sites.google.com/feeds/content/site/2013shoatai/1303974281860919259"><h3><span class="entry-title">&#26039;&#27700;&#20043;&#24460;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><span style='font-family:新細明體,serif'><font size='2' color='#000000'>斷水了後</font></span></p>

<p style='text-indent:12.0pt'><span style='font-family:新細明體,serif'><font size='2' color='#000000'>戽斗佇一起一落，水一潑一潑咧洘洘響。</font></span></p>

<p><font size='2' color='#000000'><span lang='EN-US'> </span><span style='font-family:新細明體,serif'>「土</span><span lang='EN-US'>……</span><span style='font-family:新細明體,serif'>緊提來</span><span lang='EN-US'>…..</span><span style='font-family:新細明體,serif'>岸</span><span lang='EN-US'>……</span><span style='font-family:新細明體,serif'>崩一塊</span><span lang='EN-US'>……</span><span style='font-family:新細明體,serif'>」佇咧潑水的阿金</span><span style='font-family:新細明體,serif'>，</span><span style='font-family:Taigi Unicode' lang='EN-US'>phì-phah-tshuán</span><span style='font-family:新細明體,serif'>咧喝。</span></font></p>

<p><font size='2' color='#000000'><span lang='EN-US'> </span><span style='font-family:新細明體,serif'>「佗位？」挖一塊土的阿金雄雄狂狂咧問。</span></font></p>

<p><font size='2' color='#000000'><span lang='EN-US'> </span><span style='font-family:新細明體,serif'>「這搭，幹恁娘咧，免較緊？」是徛咧歇喘的阿牛罵的。</span></font></p>

<p><font size='2' color='#000000'><span lang='EN-US'> </span><span style='font-family:新細明體,serif'>「腳緊手毋緊，駛恁某咧。屎喙的，攏無請你來監督。」感覺不服的阿樹講的。</span></font></p>

<p style='text-indent:12.0pt'><span style='font-family:新細明體,serif'><font size='2' color='#000000'>戽斗一起一落，水仝款一潑一潑咧洘洘響。</font></span></p>

<p><span lang='EN-US'><font size='2' color='#000000'> </font></span></p>

<p><font size='2' color='#000000'><span lang='EN-US'>  </span><span style='font-family:新細明體,serif'>是十月底的一咧下晡，雖然講今年的天氣真溫暖，冬天來了後，猶閣毋捌講是真寒，猶毋閣，烏雲仝款罩滿天頂，毛毛阿雨一陣一陣咧落，比起平常時，抑感覺有幾分的寒。</span></font></p>

<p><span style='font-family:Taigi Unicode' lang='EN-US'><font size='2' color='#000000'> </font></span></p>

<p><font size='2' color='#000000'><span style='font-family:Taigi Unicode' lang='EN-US'> </span><span style='font-family:新細明體,serif'>斷水一咧消息，對一禮拜進前就將眾人</span><span style='font-family:Taigi Unicode' lang='EN-US'>bú
kak</span><span style='font-family:Taigi Unicode' lang='EN-US'> </span><span style='font-family:新細明體,serif'>心頭亂紛紛，水是一直到今仔日下晡三點才退，只不過佇兩點</span><span style='font-family:Taigi Unicode' lang='EN-US'>ua</span><span style='font-family:新細明體,serif'>以前，兩邊的堤岸上就已經徛滿真濟人阿。雖然有幾何個是為就湊熱鬧來的，不過一半以上，誰講毋是為就掠魚阿來的？</span></font></p>

<p><font size='2' color='#000000'><span style='font-family:新細明體,serif'>有的揹著掠魚的網，有的提著用</span><span style='font-family:新細明體,serif'>竹篾仔做的籃仔，有的人紮著掠魚的家私，大家攏真想欲趕緊開始，將空</span><span style='font-family:新細明體,serif'>氣攏</span><span style='font-family:Taigi Unicode' lang='EN-US'>bú kak </span><span style='font-family:新細明體,serif'>真緊張。有人個性真著急，大聲罵遮慢慢咧退的溝仔水。</span></font></p>

<p><font size='2' color='#000000'><span style='font-family:新細明體,serif'>「大鮘大鮘。」</span></font></p>

<p><font size='2' color='#000000'><span style='font-family:新細明體,serif'>「草魚攏較穩</span><span style='font-family:Taigi Unicode' lang='EN-US'>...</span><span style='font-family:新細明體,serif'>」</span></font></p>

<p><font size='2' color='#000000'><span style='font-family:新細明體,serif'>「幹恁開基外祖，草魚。」過一暫阿，將網收起來，扣掉三五尾小鯽魚，真的只有歸大堆的竹刺。</span></font></p>

<p><font size='2' color='#000000'><span style='font-family:新細明體,serif'>「幹恁娘，</span><span style='font-family:Taigi Unicode' lang='EN-US'>kah</span><span style='font-family:新細明體,serif'>你講草魚你毋信</span><span style='font-family:Taigi Unicode' lang='EN-US'>...</span><span style='font-family:新細明體,serif'>」</span></font></p>

<p><font size='2' color='#000000'><span style='font-family:新細明體,serif'>「哭爸！」擲網彼咧人喝。</span></font></p>

<p><font size='2' color='#000000'><span style='font-family:新細明體,serif'>哈，哈，哈！徛佇邊仔看的人攏笑阿。</span></font></p>

<p><font size='2' color='#000000'><span style='font-family:新細明體,serif'>「誠奇怪，我毋信，恁爸拋看覓。」是另外手提網仔的鬍鬚講的。</span></font></p>

<p><font size='2' color='#000000'><span lang='EN-US'><font face='新細明體, serif'>乓</font></span><span style='font-family:Taigi Unicode' lang='EN-US'>... ...</span><span style='font-family:新細明體,serif'>水一輦一輦幌。</span></font></p><p>「看較會掠」</p><p>「無一定」干焦對這一擲是真有把握ê</p><p>「重，這擺包著大<span style='color:rgb(0,0,0);font-family:新細明體,serif;font-size:small;line-height:20px'>鯽</span><span style='line-height:1.6;font-size:10pt'>」</span></p><p><span style='line-height:1.6;font-size:10pt'>收網起來，逐家攏真專心看著伊，唉.....失望</span></p><p><span style='line-height:1.6;font-size:10pt'>「和尚較𠢕司公」</span></p><p><span style='line-height:1.6;font-size:10pt'>「奇怪！」頭攲一爿，目頭一結，鬍鬚感覺受氣：「幹.....今年魚仔攏走去藏」</span></p><p><span style='line-height:1.6;font-size:10pt'>「哈哈！龜....」彼一爿，kóo-sī 一陣聲音</span></p><p><span style='line-height:1.6;font-size:10pt'>是一個帶罰ê跛腳阿方掠著ê。</span></p><p><span style='line-height:1.6;font-size:10pt'>「食去風，跛腳方，好空咧。</span><span style='font-size:10pt;line-height:1.6'>」逐家笑甲真大聲</span></p><p><span style='font-size:10pt;line-height:1.6'>「衰！」搖頭閣吐大氣，跛腳阿方講著彼隻烏龜狠狠甲罵：「幹恁老母」</span></p><p><span style='font-size:10pt;line-height:1.6'>「無空！無空。」</span></p><p><span style='font-size:10pt;line-height:1.6'>人是越來越濟，水是越退越淺，看起來會當用戽斗潑水，這咧時陣，魚網就失--去伊個效用，而且已經試真濟遍阿，逐家攏已經切心阿，所以真濟人攏走轉去。</span></p><p><span style='font-size:10pt;line-height:1.6'>重新倚過來的，是另外提戽斗來的人。</span></p><p><span style='font-size:10pt;line-height:1.6'>「造岸，較緊咧」</span></p><p><span style='font-size:10pt;line-height:1.6'>「毋知愛戽偌遠」</span></p><p><span style='font-size:10pt;line-height:1.6'>「對水柳樹腳，到橋西，緊！慢著食無分」</span></p><p><span style='font-size:10pt;line-height:1.6'>「總共有幾的人愛戽。</span><span style='font-size:10pt;line-height:1.6'>」</span></p><p><span style='font-size:10pt;line-height:1.6'>「我我的聲一直喝，是對參加人的喙講出來的</span><span style='font-size:10pt;line-height:1.6'>」</span></p><p><span style='font-size:10pt;line-height:1.6'>「我算看覓...一二三四.....十八個。」是阿栳 點名的</span></p><p><span style='font-size:10pt;line-height:1.6'>「晚囉！就緊，先做岸，來，土來。」</span></p><p><span style='font-size:10pt;line-height:1.6'>「幾個去彼爿。」</span></p><p><span style='font-size:10pt;line-height:1.6'>「石頭扛兩三粒來。」</span></p><p><span style='font-size:10pt;line-height:1.6'>「草痞.....」</span></p><p><span style='line-height:1.6;font-size:10pt'>七腳八手，有的搬石頭，有的挖土，逐家攏真骨力將臨時的堤岸起起來。</span></p><p><span style='line-height:1.6;font-size:10pt'>「好啦好啦，戽，趕緊戽」</span></p><p><span style='line-height:1.6;font-size:10pt'>「戽斗一起一落佇咧振動，水也開始一潑一潑響」</span></p><p><span style='line-height:1.6;font-size:10pt'>「你看今年戽幾斤？」是阿裕嫂問的。</span></p><p><span style='line-height:1.6;font-size:10pt'>「水攏猶袂戽焦，哪會知。」阿牛講</span></p><p><span style='line-height:1.6;font-size:10pt'>「若戽無十八斤就衰死」</span></p><p><span style='line-height:1.6;font-size:10pt'>「哪有定著，無一定...戽有幾百斤。</span><span style='font-size:10pt;line-height:1.6'>」真喘的龜鋒答</span></p><p><span style='font-size:10pt;line-height:1.6'>「無空無空，手骨潑甲欲死，毋知有到佇電火葩煮無。」龜先鋒有氣無力講</span></p><p>「若無，半斤予你，好無？」</p><p>「會使，會使」</p><p>「我看敢會無空」有幾個開始起懷疑，「戽到半暝，一人敢分無半斤」</p><p>「半斤，毋著真害」</p><p>「戽這做啥貨？菜市仔滿滿是，一斤四五錢，就真好食，那就徛佇遐『湳蝦猿』」</p><p>竘落來，阿保按呢講</p><p>「腳翕喙臭腥，景氣䆀䆀，有戽有通食」阿樹提著鋤頭夯頭看</p><p>「也是真的，割稻、犁田攏好阿，工也無處引，閒閒坐踮厝嘛是一工」一邊敲著薰屎，徛佇岸頂的知高講。</p><p>「生目睭毋捌看過這款歹景氣.....」</p><p>「魚」潑一輦影，予阿栳喝阿</p><p>「那....」予眾人的心攏緊張阿</p><p>「彼咧....岸邊....」有人看著也綴咧喝</p><p>戽斗囥的，就有人摸掠去</p><p>「看著鬼」摸一khùn，阿栳嫂喝ê</p><p>「現對現」比來比去，阿栳嫂解說「毋知閣趖起....」</p><p>「無路用，水攏猶袂焦，撈啥魚？戽，較拚勢拉。<span style='line-height:1.6;font-size:10pt'>」使嘴慣勢的阿牛閣吵起來阿</span></p><p><span style='line-height:1.6;font-size:10pt'>「戽，戽」</span></p><p><span style='line-height:1.6;font-size:10pt'>水tshun 無濟阿，尺ua深的水，魚阿佮蝦攏起來泅水，毋過時間也消失去，烏雲開，夕陽已經靠山，暗時欲來囉，雨仝款咧落。</span></p><p><span style='line-height:1.6;font-size:10pt'>「衫攏沃澹阿，幹恁老爸咧，腹肚閣枵，無夠本，我先轉來食飯。</span><span style='font-size:10pt;line-height:1.6'>」戽斗放ê，龜先鋒閣咧喝阿。</span></p><p><span style='font-size:10pt;line-height:1.6'>「我嘛欲轉去阿」</span></p><p><br/></p></div></td></tr></tbody></table></div></div><br /><small>Updated on <abbr class="updated" title="2013-05-07T05:15:06.326Z">&#20116;&#26376; 7, 2013</abbr> by <span class="author"><span class="vcard"><a class="fn" href="mailto:gam52525@gmail.com">&#26417;&#22025;&#29738;</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>