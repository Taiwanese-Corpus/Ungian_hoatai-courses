<html><head><title>&#26039;&#27700;&#20043;&#24460;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../../111/index.html">111</a></small></td></tr><tr><td><small><a href="../../aar098131jia-hong/index.html">AAR098131&#22025;&#40251;</a></small></td></tr><tr><td><small><a href="../../acc099120lin-ya/index.html">ACC099120&#29747;&#38597;</a></small></td></tr><tr><td><small><a href="../../ama098130wan-ji/index.html">AMA098130&#19975;&#24049;</a></small></td></tr><tr><td><small><a href="../../ata099102jun-yu/index.html">ATA099102&#22343;&#32701;</a></small></td></tr><tr><td><small><a href="../../ata099103jia-you/index.html">ATA099103&#20339;&#20305;</a></small></td></tr><tr><td><small><a href="../../ata099105jia-ying/index.html">ATA099105&#20339;&#30408;</a></small></td></tr><tr><td><small><a href="../../ata099106hui-ling/index.html">ATA099106&#34137;&#33491;</a></small></td></tr><tr><td><small><a href="../../ata099107yan-zi/index.html">ATA099107&#24421;&#23388;</a></small></td></tr><tr><td><small><a href="../../ata099108ming-hao/index.html">ATA099108&#21517;&#28009;</a></small></td></tr><tr><td><small><a href="../../ata099109fang-ting/index.html">ATA099109&#33459;&#23159;</a></small></td></tr><tr><td><small><a href="../../ata099112jun-ting/index.html">ATA099112&#37406;&#23159;</a></small></td></tr><tr><td><small><a href="../../ata099113cheng-zhan/index.html">ATA099113&#25215;&#23637;</a></small></td></tr><tr><td><small><a href="../../ata099118you-zhen/index.html">ATA099118&#31056;&#31118;</a></small></td></tr><tr><td><small><a href="../../ata099119si-han/index.html">ATA099119&#24605;&#28085;</a></small></td></tr><tr><td><small><a href="../../ata099120yu-jie/index.html">ATA099120&#22948;&#28500;</a></small></td></tr><tr><td><small><a href="../../ata099121yi-ting/index.html">ATA099121&#24609;&#23159;</a></small></td></tr><tr><td><small><a href="../../ata099122yi-ying/index.html">ATA099122&#24609;&#31310;</a></small></td></tr><tr><td><small><a href="../../ata099128jia-hua/index.html">ATA099128&#20339;&#27194;</a></small></td></tr><tr><td><small><a href="../../ata099129wan-lun/index.html">ATA099129&#23113;&#32184;</a></small></td></tr><tr><td><small><a href="../../ata099130yi-xuan/index.html">ATA099130&#26131;&#36562;</a></small></td></tr><tr><td><small><a href="../../ata099134jia-qi/index.html">ATA099134&#22025;&#29738;</a></small></td></tr><tr><td><small><a href="../../ata099141yi-xuan/index.html">ATA099141&#22869;&#33841;</a></small></td></tr><tr><td><small><a href="../../ata099144wei-zhen/index.html">ATA099144&#29771;&#35998;</a></small></td></tr><tr><td><small><a href="../../ata099145xin-hui/index.html">ATA099145&#27427;&#24935;</a></small></td></tr><tr><td><small><a href="../../ata099146ya-wen/index.html">ATA099146&#20126;&#38639;</a></small></td></tr><tr><td><small><a href="../../ata099147mao-yi/index.html">ATA099147&#25035;&#20736;</a></small></td></tr><tr><td><small><a href="../../ata099182shu-yu/index.html">ATA099182&#26360;&#22948;</a></small></td></tr><tr><td><small><a href="../../ata099184han-ting/index.html">ATA099184&#28698;&#38662;</a></small></td></tr><tr><td><small><a href="../../ata099185kai-qin/index.html">ATA099185&#24887;&#33465;</a></small></td></tr><tr><td><small><a href="../../shi-zi-lu-wang-shi-lang/index.html">&#21313;&#23383;&#36335;-&#29579;&#35433;&#29701;</a></small></td></tr><tr><td><small><a href="../../kai-xue-de-tou-yi-yi-tian/index.html">&#38283;&#23416;&#30340;&#38957;&#19968;&#22825;</a></small></td></tr><tr><td><small><a href="../../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2013shoatai/1303974281860919259"><div><a href="../index.html">ATA099134&#22025;&#29738;</a> &gt; </div><h3><span class="entry-title">&#26039;&#27700;&#20043;&#24460;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<p><span style='FONT-FAMILY:新細明體,serif'><font size='3' color='#000000'>斷水了後</font></span></p>
<p style='TEXT-INDENT:12pt'><span style='FONT-FAMILY:新細明體,serif'><font size='3' color='#000000'>戽斗佇一起一落，水一潑一潑咧洘洘響。</font></span></p>
<p><font size='3'><span style='COLOR:rgb(0,0,0)' lang='EN-US'> </span><span style='FONT-FAMILY:新細明體,serif;COLOR:rgb(0,0,0)'>「</span><span style='FONT-FAMILY:新細明體,serif'><font color='#ff0000'>土</font></span><span style='COLOR:rgb(0,0,0)' lang='EN-US'>……</span><span style='FONT-FAMILY:新細明體,serif;COLOR:rgb(0,0,0)'>緊提來</span><span style='COLOR:rgb(0,0,0)' lang='EN-US'>…..</span><span style='FONT-FAMILY:新細明體,serif;COLOR:rgb(0,0,0)'>岸</span><span style='COLOR:rgb(0,0,0)' lang='EN-US'>……</span><span style='FONT-FAMILY:新細明體,serif;COLOR:rgb(0,0,0)'>崩一塊</span><span style='COLOR:rgb(0,0,0)' lang='EN-US'>……</span><span style='FONT-FAMILY:新細明體,serif;COLOR:rgb(0,0,0)'>」佇咧潑水的阿金</span><span style='FONT-FAMILY:新細明體,serif;COLOR:rgb(0,0,0)'>，</span><span style='FONT-FAMILY:Taigi Unicode' lang='EN-US'><font color='#000000'>phì-</font><font color='#ff0000'>phah</font><font color='#000000'>-tshuán</font></span><span style='FONT-FAMILY:新細明體,serif;COLOR:rgb(0,0,0)'>咧喝。</span></font></p>
<p><font size='3'><span style='COLOR:rgb(0,0,0)' lang='EN-US'> </span><span style='FONT-FAMILY:新細明體,serif'><font color='#000000'>「佗位？」挖一塊</font><font color='#ff0000'>土</font><font color='#000000'>的阿金雄雄狂狂咧問。</font></span></font></p>
<p><font size='3' color='#000000'><span lang='EN-US'> </span><span style='FONT-FAMILY:新細明體,serif'>「這搭，幹恁娘咧，免較緊？」是徛咧歇喘的阿牛罵的。</span></font></p>
<p><font size='3'><span style='COLOR:rgb(0,0,0)' lang='EN-US'> </span><span style='FONT-FAMILY:新細明體,serif'><font color='#000000'>「</font><font color='#ff0000'>腳</font><font color='#000000'>緊手毋緊，駛恁某咧。屎喙的，攏無請你來監督。」感覺不服的阿樹講的。</font></span></font></p>
<p style='TEXT-INDENT:12pt'><span style='FONT-FAMILY:新細明體,serif'><font size='3' color='#000000'>戽斗一起一落，水仝款一潑一潑咧洘洘響。</font></span></p>
<p><span lang='EN-US'><font size='3' color='#000000'> </font></span></p>
<p><font size='3'><span style='COLOR:rgb(0,0,0)' lang='EN-US'>  </span><span style='FONT-FAMILY:新細明體,serif'><font color='#000000'>是十月底的一</font><font color='#ff0000'>咧</font><font color='#000000'>下晡，雖然講今年的天氣真溫暖，冬天來了後，猶閣毋捌講是真寒，猶毋</font><font color='#ff0000'>閣</font><font color='#000000'>，烏雲仝款罩滿天頂，毛毛</font><font color='#ff0000'>阿</font><font color='#000000'>雨一陣一陣咧落，比起平常時，</font><font color='#ff0000'>抑</font><font color='#000000'>感覺有幾分的寒。</font></span></font></p>
<p><span style='FONT-FAMILY:Taigi Unicode' lang='EN-US'><font size='3' color='#000000'> </font></span></p>
<p><font size='3'><span style='FONT-FAMILY:Taigi Unicode;COLOR:rgb(0,0,0)' lang='EN-US'> </span><span style='FONT-FAMILY:新細明體,serif'><font color='#000000'>斷水</font><font color='#9900ff'>一咧</font><font color='#000000'>消息，對一禮拜進前就將眾人</font></span><span style='FONT-FAMILY:Taigi Unicode;COLOR:rgb(0,0,0)' lang='EN-US'>bú</span><font color='#ff0000'><span style='FONT-FAMILY:Taigi Unicode' lang='EN-US'> kak</span><span style='FONT-FAMILY:Taigi Unicode' lang='EN-US'> </span></font><span style='FONT-FAMILY:新細明體,serif;COLOR:rgb(0,0,0)'>心頭亂紛紛，水是一直到今仔日下晡三點才退，只不過佇兩點</span><span style='FONT-FAMILY:Taigi Unicode' lang='EN-US'><font color='#ff0000'>ua</font></span><span style='FONT-FAMILY:新細明體,serif;COLOR:rgb(0,0,0)'>以前，兩邊的</span><span style='FONT-FAMILY:新細明體,serif'><font color='#ff0000'>堤岸</font></span><span style='FONT-FAMILY:新細明體,serif;COLOR:rgb(0,0,0)'>上就已經徛滿真濟人</span><span style='FONT-FAMILY:新細明體,serif'><font color='#ff0000'>阿</font></span><span style='FONT-FAMILY:新細明體,serif;COLOR:rgb(0,0,0)'>。雖然有幾</span><span style='FONT-FAMILY:新細明體,serif'><font color='#ff0000'>何個</font></span><span style='FONT-FAMILY:新細明體,serif;COLOR:rgb(0,0,0)'>是為</span></font><span style='FONT-SIZE:medium;FONT-FAMILY:新細明體,serif;COLOR:rgb(255,0,0);LINE-HEIGHT:22px'>就</span><font size='3' color='#ff0000'><span style='FONT-FAMILY:新細明體,serif'>湊</span></font><span style='FONT-SIZE:medium;FONT-FAMILY:新細明體,serif;COLOR:rgb(0,0,0);LINE-HEIGHT:1.6'>熱鬧來的，不過一半以上，</span><span style='FONT-SIZE:medium;FONT-FAMILY:新細明體,serif;LINE-HEIGHT:1.6'><font color='#ff0000'>誰</font></span><span style='FONT-SIZE:medium;FONT-FAMILY:新細明體,serif;COLOR:rgb(0,0,0);LINE-HEIGHT:1.6'>講毋是為</span><span style='FONT-SIZE:medium;FONT-FAMILY:新細明體,serif;LINE-HEIGHT:1.6'><font color='#ff0000'>就</font></span><span style='FONT-SIZE:medium;FONT-FAMILY:新細明體,serif;COLOR:rgb(0,0,0);LINE-HEIGHT:1.6'>掠魚</span><span style='FONT-SIZE:medium;FONT-FAMILY:新細明體,serif;LINE-HEIGHT:1.6'><font color='#ff0000'>阿</font></span><span style='FONT-SIZE:medium;FONT-FAMILY:新細明體,serif;COLOR:rgb(0,0,0);LINE-HEIGHT:1.6'>來的？</span></p>
<p><font size='3'><span style='FONT-FAMILY:新細明體,serif'><font color='#000000'>有的揹</font><font color='#ff0000'>著</font><font color='#000000'>掠魚的網，有的提</font><font color='#ff0000'>著</font><font color='#000000'>用</font></span><span style='FONT-FAMILY:新細明體,serif;COLOR:rgb(0,0,0)'>竹篾仔做的籃仔，有的人紮</span><span style='FONT-FAMILY:新細明體,serif'><font color='#ff0000'>著</font></span><span style='FONT-FAMILY:新細明體,serif;COLOR:rgb(0,0,0)'>掠魚的家私，大家攏真想欲趕緊開始，將空</span><span style='FONT-FAMILY:新細明體,serif;COLOR:rgb(0,0,0)'>氣攏</span><span style='FONT-FAMILY:Taigi Unicode;COLOR:rgb(0,0,0)' lang='EN-US'>bú</span><span style='FONT-FAMILY:Taigi Unicode' lang='EN-US'><font color='#ff0000'> kak </font></span><span style='FONT-FAMILY:新細明體,serif;COLOR:rgb(0,0,0)'>真緊張。有人個性真著急，大聲罵遮慢慢咧退的溝仔水。</span></font></p>
<p><font size='3' color='#000000'><span style='FONT-FAMILY:新細明體,serif'>「大鮘大鮘。」</span></font></p>
<p><font size='3' color='#000000'><span style='FONT-FAMILY:新細明體,serif'>「草魚攏較穩</span><span style='FONT-FAMILY:Taigi Unicode' lang='EN-US'>...</span><span style='FONT-FAMILY:新細明體,serif'>」</span></font></p>
<p><font size='3'><span style='FONT-FAMILY:新細明體,serif'><font color='#000000'>「幹恁開基外祖，草魚。」過一</font><font color='#ff0000'>暫阿</font><font color='#000000'>，將網收起來，扣掉三五尾小</font><font color='#9900ff'>鯽魚</font><font color='#000000'>，</font><font color='#9900ff'>真的</font><font color='#000000'>只有</font><font color='#ff0000'>歸</font><font color='#000000'>大堆的竹刺。</font></span></font></p>
<p><font size='3'><span style='FONT-FAMILY:新細明體,serif;COLOR:rgb(0,0,0)'>「幹恁娘，</span><span style='FONT-FAMILY:Taigi Unicode' lang='EN-US'><font color='#ff0000'>kah</font></span><span style='FONT-FAMILY:新細明體,serif;COLOR:rgb(0,0,0)'>你講草魚你毋信</span><span style='FONT-FAMILY:Taigi Unicode;COLOR:rgb(0,0,0)' lang='EN-US'>...</span><span style='FONT-FAMILY:新細明體,serif;COLOR:rgb(0,0,0)'>」</span></font></p>
<p><font size='3'><span style='FONT-FAMILY:新細明體,serif'><font color='#000000'>「哭爸！」擲網彼</font><font color='#ff0000'>咧</font><font color='#000000'>人喝。</font></span></font></p>
<p><font size='3' color='#000000'><span style='FONT-FAMILY:新細明體,serif'>哈，哈，哈！徛佇邊仔看的人攏笑阿。</span></font></p>
<p><font size='3' color='#000000'><span style='FONT-FAMILY:新細明體,serif'>「誠奇怪，我毋信，恁爸拋看覓。」是另外手提網仔的鬍鬚講的。</span></font></p>
<p><font size='3' color='#000000'><span lang='EN-US'><font face='新細明體, serif'>乓</font></span><span style='FONT-FAMILY:Taigi Unicode' lang='EN-US'>... ...</span><span style='FONT-FAMILY:新細明體,serif'>水一輦一輦幌。</span></font></p>
<p><font size='3'>「看較會掠」</font></p>
<p><font size='3'>「無一定」干焦<u>對這一擲</u>是真有把握ê</font></p>
<p><font size='3'>「重，這擺包著大<span style='FONT-FAMILY:新細明體,serif;COLOR:rgb(0,0,0);LINE-HEIGHT:20px'>鯽</span><span style='LINE-HEIGHT:1.6'>」</span></font></p>
<p><span style='LINE-HEIGHT:1.6'><font size='3'>收網起來，逐家攏真專心看著伊，唉.....失望</font></span></p>
<p><span style='LINE-HEIGHT:1.6'><font size='3'>「和尚gâu司公」</font></span></p>
<p><span style='LINE-HEIGHT:1.6'><font size='3'>「奇怪！」頭攲一爿，目頭一結，鬍鬚感覺受氣：「幹.....今年魚仔攏走去藏」</font></span></p>
<p><span style='LINE-HEIGHT:1.6'><font size='3'>「哈哈！龜....」彼一爿，<font style='BACKGROUND-COLOR:#ff00ff'>kóo-sī</font> 一陣聲音</font></span></p>
<p><span style='LINE-HEIGHT:1.6'><font size='3'>是一個<u>帶罰</u>ê跛腳阿方掠著ê。</font></span></p>
<p><font size='3'><span style='LINE-HEIGHT:1.6'>「<u>食去風</u>，跛<font style='BACKGROUND-COLOR:#ff00ff'>腳</font>方，好空咧。</span><span style='LINE-HEIGHT:1.6'>」逐家笑甲真大聲</span></font></p>
<p><span style='LINE-HEIGHT:1.6'><font size='3'>「衰！」搖頭閣吐大氣，跛<font style='BACKGROUND-COLOR:#ff00ff'>腳</font>阿方講著彼隻烏龜狠狠<font style='BACKGROUND-COLOR:#ff00ff'>甲</font>罵：「幹恁老母」</font></span></p>
<p><span style='LINE-HEIGHT:1.6'><font size='3'>「無空！無空。」</font></span></p>
<p><span style='LINE-HEIGHT:1.6'><font size='3'>人是<font style='BACKGROUND-COLOR:#ff00ff'>越來越濟</font>，水是<font style='BACKGROUND-COLOR:#ff00ff'>越退越淺</font>，看起來會當用戽斗潑水，這咧時陣，魚網就失--去伊<font style='BACKGROUND-COLOR:#ff00ff'>個</font>效用，而且已經試真濟遍阿，逐家攏已經切心阿，所以真濟人攏走轉去。</font></span></p>
<p><span style='LINE-HEIGHT:1.6'><font size='3'>重新倚過來的，是另外提戽斗來的人。</font></span></p>
<p><span style='LINE-HEIGHT:1.6'><font size='3'>「造岸，較緊咧」</font></span></p>
<p><span style='LINE-HEIGHT:1.6'><font size='3'>「毋知愛戽偌遠」</font></span></p>
<p><span style='LINE-HEIGHT:1.6'><font size='3'>「對水柳樹<font style='BACKGROUND-COLOR:#ff00ff'>腳</font>，到橋西，緊！慢著食無分」</font></span></p>
<p><font size='3'><span style='LINE-HEIGHT:1.6'>「總共有幾的人愛戽。</span><span style='LINE-HEIGHT:1.6'>」</span></font></p>
<p><font size='3'><span style='LINE-HEIGHT:1.6'>「我<font style='BACKGROUND-COLOR:#ff00ff'>我</font>的聲一直喝，是對參加人的喙講出來的</span><span style='LINE-HEIGHT:1.6'>」</span></font></p>
<p><span style='LINE-HEIGHT:1.6'><font size='3'>「我算看覓...一二三四.....十八個。」是阿栳 點名的</font></span></p>
<p><span style='LINE-HEIGHT:1.6'><font size='3'>「晚囉！就緊，先做岸，來，<font style='BACKGROUND-COLOR:#ff00ff'>土</font>來。」</font></span></p>
<p><span style='LINE-HEIGHT:1.6'><font size='3'>「幾<font style='BACKGROUND-COLOR:#ff00ff'>個</font>去彼爿。」</font></span></p>
<p><span style='LINE-HEIGHT:1.6'><font size='3'>「石頭扛兩三粒來。」</font></span></p>
<p><span style='LINE-HEIGHT:1.6'><font size='3'>「草痞.....」</font></span></p>
<p><span style='LINE-HEIGHT:1.6'><font size='3'>七<font style='BACKGROUND-COLOR:#ff00ff'>腳</font>八手，有的搬石頭，有的挖<font style='BACKGROUND-COLOR:#ff00ff'>土</font>，逐家攏真骨力將臨時的堤岸起起來。</font></span></p>
<p><span style='LINE-HEIGHT:1.6'><font size='3'>「好啦好啦，戽，趕緊戽」</font></span></p>
<p><span style='LINE-HEIGHT:1.6'><font size='3'>「戽斗一起一落佇咧振動，水也開始一潑一潑響」</font></span></p>
<p><span style='LINE-HEIGHT:1.6'><font size='3'>「你看今年戽幾斤？」是阿裕嫂問的。</font></span></p>
<p><span style='LINE-HEIGHT:1.6'><font size='3'>「水攏猶袂戽焦，哪會知。」阿牛講</font></span></p>
<p><span style='LINE-HEIGHT:1.6'><font size='3'>「若戽無十八斤就衰死」</font></span></p>
<p><font size='3'><span style='LINE-HEIGHT:1.6'>「哪有定著，無一定...戽有幾百斤。</span><span style='LINE-HEIGHT:1.6'>」真喘的龜鋒答</span></font></p>
<p><span style='LINE-HEIGHT:1.6'><font size='3'>「無空無空，手骨潑甲欲死，毋知<u>有到佇電火葩煮無</u>。」龜先鋒有氣無力講</font></span></p>
<p><font size='3'>「若無，半斤予你，好無？」</font></p>
<p><font size='3'>「會使，會使」</font></p>
<p><font size='3'>「我看敢會無空」有幾<font style='BACKGROUND-COLOR:#ff00ff'>個</font>開始起懷疑，「戽到半暝，一人敢分無半斤」</font></p>
<p><font size='3'>「半斤，毋著真害」</font></p>
<p><font size='3'>「戽這<font style='BACKGROUND-COLOR:#ff00ff'>做</font>啥貨？菜市仔滿滿是，一斤四五錢，就真好食，那就徛佇遐『湳蝦猿』」</font></p>
<p><font size='3'><font style='BACKGROUND-COLOR:#ff00ff'>竘</font>落來，阿保按呢講</font></p>
<p><font size='3'>「<font style='BACKGROUND-COLOR:#ff00ff'>腳</font>翕喙臭<font style='BACKGROUND-COLOR:#ff00ff'>腥</font>，景氣䆀䆀，有戽有通食」阿樹提著鋤頭<font style='BACKGROUND-COLOR:#ff00ff'>夯</font>頭看</font></p>
<p><font size='3'>「也是真的，割稻、犁田攏好阿，工也無處引，閒閒坐踮厝嘛是一工」一邊敲著薰屎，徛佇岸頂的知高講。</font></p>
<p><font size='3'>「生目睭毋捌看過這款歹景氣.....」</font></p>
<p><font size='3'>「魚」潑<u>一輦影</u>，予阿栳喝阿</font></p>
<p><font size='3'>「那....」予眾人的心攏緊張阿</font></p>
<p><font size='3'>「彼咧....岸邊....」有人看著也綴咧喝</font></p>
<p><font size='3'>戽斗囥的，就有人摸掠去</font></p>
<p><font size='3'>「看著鬼」摸一khùn，阿栳嫂喝ê</font></p>
<p><font size='3'>「現對現」比來比去，阿栳嫂解說「毋知閣趖起....」</font></p>
<p><font size='3'>「無路用，水攏猶袂焦，撈啥魚？戽，較拚勢<span style='background-color:rgb(255,0,255)'>拉</span>。<span style='LINE-HEIGHT:1.6'>」<font style='BACKGROUND-COLOR:#ff00ff'>使嘴</font>慣勢的阿牛閣吵起來阿</span></font></p>
<p><span style='LINE-HEIGHT:1.6'><font size='3'>「戽，戽」</font></span></p>
<p><span style='LINE-HEIGHT:1.6'><font size='3'>水tshun 無濟阿，尺<font style='BACKGROUND-COLOR:#ff00ff'>ua</font>深的水，魚<font style='BACKGROUND-COLOR:#ff00ff'>阿</font>佮蝦攏起來泅水，毋過時間也消失去，烏雲開，夕陽已經靠山，暗時欲來囉，雨仝款咧落。</font></span></p>
<p><font size='3'><span style='LINE-HEIGHT:1.6'>「衫攏沃澹阿，幹恁老爸咧，腹肚閣枵，無夠本，我先轉來食飯。</span><span style='LINE-HEIGHT:1.6'>」戽斗<font style='BACKGROUND-COLOR:#ff00ff'>放</font>ê，龜先鋒閣咧喝阿。</span></font></p>
<p><span style='LINE-HEIGHT:1.6'><font size='3'>「我嘛欲轉去阿」</font></span></p>
<p><font size='3'><span style='LINE-HEIGHT:25px'>「阮咧？」</span></font></p>
<p><font size='3'><span style='LINE-HEIGHT:25px'>為著食，差不多攏是無咧做<font style='BACKGROUND-COLOR:#ff00ff'>空</font>課，你一句，我一句，有小可仔煩惱</span></font></p>
<p><font size='3'><span style='LINE-HEIGHT:25px'>「慢且慢且，逐家參詳咧」阿栳出來講話：「<font style='BACKGROUND-COLOR:#ff00ff'>那</font>先一半轉去！食飽趕緊來換工」</span></font></p>
<p><font size='3'><span style='LINE-HEIGHT:25px'>「這款好拉」是阿空伯表示同意</span></font></p>
<p><font size='3'><span style='LINE-HEIGHT:25px'>「會使會使」</span></font></p>
<p><font size='3'><span style='LINE-HEIGHT:25px'>「好，若無，我先轉去」阿牛真想欲先行</span></font></p>
<p><font size='3'><span style='LINE-HEIGHT:25px'>「阮，查某人愛先轉去」查某人當中有人起來抗爭</span></font></p>
<p><font size='3'><span style='LINE-HEIGHT:25px'>「食較好，喙焦<font style='BACKGROUND-COLOR:#ff00ff'>淋</font>豆油膏」</span></font></p>
<p><font size='3'><span style='LINE-HEIGHT:25px'>誰先去誰慢去，分配上閣出問題<font style='BACKGROUND-COLOR:#ff00ff'>阿</font></span></font></p>
<p><font size='3'><span style='LINE-HEIGHT:25px'>「是拍算欲按怎？」阿牛拍一咧<font style='BACKGROUND-COLOR:#ff00ff'>冷損</font>，無歡喜問</span></font></p>
<p><font size='3'><span style='LINE-HEIGHT:25px'>「幹......好幹逐家攏mài轉去食」是阿金佇咧喝</span></font></p>
<p><font size='3'><span style='LINE-HEIGHT:25px'>「好幹，幹試看」</span></font></p>
<p>「枵壽！粗喙野斗」是阿栳嫂斡過來<font style='BACKGROUND-COLOR:#ff00ff'>tshenn</font>伊講「你存死，咱無合做你存死」</p>
<p>「騙人，枵一頓就死，實在脆命」煞袂記<font style='BACKGROUND-COLOR:#ff00ff'>智</font>家己是吵食飯的人，龜先峰嘛喝聲</p>
<p>「好好！戽佮水焦，魚分分咧，才轉來去食。」有一寡人表示贊成</p>
<p>「枵！好！阮哪會毋敢？<span style='FONT-SIZE:10pt;LINE-HEIGHT:1.6'>」</span></p>
<p><span style='FONT-SIZE:10pt;LINE-HEIGHT:1.6'>「好！戽戽」</span></p>
<p>戽斗閣開始振動，水一潑一潑咧響</p>
<p>「阿香，恁兜毋是有電火」</p>
<p>「有 阿溪嫂 恁毋是嘛有」阿香歹勢，勢頭問另外一<font style='BACKGROUND-COLOR:#ff00ff'>個</font>人</p>
<p>「舊ê，毋知會用<u>抑buē是用</u>」</p>
<p>這時陣天漸漸烏<font style='BACKGROUND-COLOR:#ff00ff'>阿</font>，烏雲四散，雨也停<span style='background-color:rgb(255,0,255)'>阿</span>，天頂出現一粒一粒的星，毋過，風煞愈冷愈大，一切變甲陰沉。</p>
<p>「傷暗囉，著趕緊，若無，轉去提幾<font style='BACKGROUND-COLOR:#ff00ff'>個</font>來，阿栳兄厝裡有一<font style='BACKGROUND-COLOR:#ff00ff'>個</font>」</p>
<p>阿牛拭掉伊ê鼻水，急性催著，一<font style='BACKGROUND-COLOR:#ff00ff'>邊</font>giâ頭問人：「知高兄！你先提兩角銀出來借阮買電池，有無？明仔<font style='BACKGROUND-COLOR:#ff00ff'>再</font>公開還你」</p>
<p>「欲叫誰去買？」一手提錢，一手扶喙內底的竹煙桿，因為看著歡喜，伊嘛無轉去食飯。</p>
<p>「鬼阿根，你去，較緊，大步行」</p>
<p>一khùn阿，一點點ê漁火<span style='FONT-SIZE:10pt;LINE-HEIGHT:1.6'>，已經ka水斠阿照有幾分光矣</span></p>
<p>「有ê戽，有的著那掠」</p>
<p>「籃仔咧？遮有一隻」阿金喝</p>
<p>「幹....鰻根仔，也稱功」龜先峰走來一看，笑矣</p>
<p>水已經tshun無七八尺懸，有幾<font style='BACKGROUND-COLOR:#ff00ff'>個</font>較深的所在抑只tshun尺ua，<font style='BACKGROUND-COLOR:#ff00ff'>漁</font>已經真明顯佇遐泅，毋過，無真濟，抑是覕佇水較深ê所在？有的驚抑是覕佇咧<font style='BACKGROUND-COLOR:#ff00ff'>洞</font>內底？</p>
<p>「鮘，差不多斤<font style='BACKGROUND-COLOR:#ff00ff'>ua</font>重」是阿溪嫂雄雄狂狂喝</p>
<p>「趕緊！籃仔捾來！」</p>
<p>「電火，較緊較緊！」阿保也佇<font style='BACKGROUND-COLOR:#ff00ff'>湊</font>鬧熱</p>
<p>「佇遐？哦！遐....」</p>
<p>逐家攏咧揣，有的空手摸，有的提篩仔té，為著一尾斤偌重的鮘魚，逐家攏真無閒！</p>
<p>「幹恁老母咧....著囉.....」魚已經予阿栳掠著矣</p>
<p>哈！哈！<span style='FONT-SIZE:10pt;LINE-HEIGHT:1.6'>哈！那親像寶仝款，一大堆人攏跳起來矣！緊張的感覺，走去逐家的血管內底，除了歡喜，逐家<font style='BACKGROUND-COLOR:#ff00ff'>越</font>來<font style='BACKGROUND-COLOR:#ff00ff'>越</font>暢矣！</span></p>
<p><span style='FONT-SIZE:10pt;LINE-HEIGHT:1.6'>「阿栳嫂，紅鮘掠轉去做月內」</span></p>
<p><span style='FONT-SIZE:10pt;LINE-HEIGHT:1.6'>「夭壽款！不時講笑。」是歡喜的口氣，阿栳嫂緊走過來：「果然真大。」閣是一聲呵咾。</span></p>
<p><span style='FONT-SIZE:10pt;LINE-HEIGHT:1.6'>「<u>無會囉</u>！咱阿栳兄掠...」</span></p>
<p><span style='FONT-SIZE:10pt;LINE-HEIGHT:1.6'>「鱉。」另外一邊閣咧喝</span></p>
<p><span style='FONT-SIZE:10pt;LINE-HEIGHT:1.6'>「鰻，大尾」</span></p>
<p><span style='FONT-SIZE:10pt;LINE-HEIGHT:1.6'>「較緊！籃仔捾來」</span></p>
<p><span style='FONT-SIZE:10pt;LINE-HEIGHT:1.6'>水潑了矣<u>，逐家攏開始摸，一時，無閒、亂，有的是滿面全豆花，將魚囥轉去籃仔，蝦仔嘛是一隻一隻佇籃仔內底滾滾跳跳，逐家歡喜到攏<font style='BACKGROUND-COLOR:#ff00ff'>甲</font></u>拄仔的艱苦攏放袂。</span></p>
<p><span style='FONT-SIZE:10pt;LINE-HEIGHT:1.6'>無一點鐘，一坩籃仔就欲滿矣。</span></p>
<p><span style='FONT-SIZE:10pt;LINE-HEIGHT:1.6'>「土薩甕，火，提來！」</span></p>
<p><span style='FONT-SIZE:10pt;LINE-HEIGHT:1.6'>「好空囉！」土虱魚一條一條擲起去，阿牛得意講：「這空...」</span></p>
<p><span style='FONT-SIZE:10pt;LINE-HEIGHT:1.6'>「你看有十斤無？」語氣真歡喜，龜先峰問</span></p>
<p>「敢有咧。」遮看遐看，阿樹嘛想欲借一寡光看清楚。毋過去予風吹著，火光搖搖buē停。</p>
<p>「嘿！一孔烏籠籠。」</p>
<p>「<span style='FONT-SIZE:10pt;LINE-HEIGHT:1.6'>棺材入水囉！」食飽了後，阿空伯閣走來看：「上無，一<font style='BACKGROUND-COLOR:#ff00ff'>個</font>人分有十斤外！」</span></p>
<p><span style='FONT-SIZE:10pt;LINE-HEIGHT:1.6'>「包穩有。」徛佇阿定伯身軀邊的歹空講</span></p>
<p><span style='FONT-SIZE:10pt;LINE-HEIGHT:1.6'>「食水攏較穩」龜先峰假做</span><span style='FONT-SIZE:10pt;LINE-HEIGHT:1.6'>謙虛</span><span style='FONT-SIZE:10pt;LINE-HEIGHT:1.6'>笑咧應。</span></p>
<p>「我也著一份」閣teh一喙熏，知高欣羨嘛講一句：「哈哈，恁爸buē記<font style='BACKGROUND-COLOR:#ff00ff'>智</font>也來戽」</p>
<p>「怎樣計較？」一句話兩種意思，阿栳微微仔笑應</p>
<p>「比做工較ê<font style='BACKGROUND-COLOR:#ff00ff'> hô</font>」</p>
<p>「景氣歹，也無工做，只不過是閒喙齧雞<font style='BACKGROUND-COLOR:#ff00ff'>腳</font>，罔戽罔戽。」阿金拭掉面頂懸的<span style='background-color:rgb(255,0,255)'>土</span></p>
<p>時間雖然只有九點鐘，就為著日時長暗時短，閣是一個真冷的寒天，所以四周圍攏真恬靜，若毋是有這陣人佇遮掠魚，真正予人懷疑這片土地攏無生命力。</p>
<p>「啥代誌？」一支鼓仔燈<font style='BACKGROUND-COLOR:#ff00ff'>越來越近</font>，雄雄一聲台語佮日語摻做伙的問話，逐家攏驚著矣。</p>
<p>「.....」互相相看，無人講話</p>
<p>「三更半暝，創啥?」眾人看著攏無講話，大人閣講一句。</p>
<p>「.....」</p>
<p>「掠魚是毋？」明明知影刁工問ê，語氣慎重。</p>
<p>「哦，大人！是，斷水，掠魚。」這時陣遮有人講話</p>
<p>「敢有同意的證明」看過漁籃，大人更加堅定。</p>
<p>逐家攏無話通講矣，掠漁根本無提過證明，更加mài講是應該愛有矣</p>
<p>「大人！無。<span style='FONT-SIZE:10pt;LINE-HEIGHT:1.6'>」</span></p>
<p><span style='FONT-SIZE:10pt;LINE-HEIGHT:1.6'>「袂使得，來去派出所」大人的面<font style='BACKGROUND-COLOR:#ff00ff'>越來越歹</font>，<font style='BACKGROUND-COLOR:#ff00ff'>精</font>彩掠一个人起來喝！</span></p>
<p><span style='FONT-SIZE:10pt;LINE-HEIGHT:1.6'><font style='BACKGROUND-COLOR:#ff00ff'>安</font>怎好咧?一陣心驚，逐家攏驚到面色青<font style='BACKGROUND-COLOR:#ff00ff'>順順</font></span></p>
<p>「大.......人.....開恩.....阮攏毋知愛有證明，所以.....」予掠ê阿金驚惶講，一方面看著逐家攏真無神。</p>
<p>「久保大人.....開恩」以老人資格的阿定伯也出來講話。</p>
<p>「久保」有一寡人攏希望<font style='BACKGROUND-COLOR:#ff00ff'>殼</font>頭來得著無罪。</p>
<p>「馬鹿.....來去派出所好矣」出力一iú</p>
<p>阿金煩惱跳起去漁籃仔頂，不得已綴去。</p>
<p>「幹伊娘！三更半暝<font style='BACKGROUND-COLOR:#ff00ff'>柱</font>著鬼。就哭痛囉！」是大人走了後，逐家開始議論。</p>
<p>「阿金無確定會食拍？」</p>
<p>「若是著<font style='BACKGROUND-COLOR:#ff00ff'>喫</font>虧囉！」</p>
<p>「講無空，上拗蠻，予伊罰金，也毋是捨賊情人命，有啥要緊？」</p>
<p>「無要緊，伊若是辦你就有代誌。」</p>
<p>「自從開斠圳，也無聽過掠漁愛申請，獨獨伊，新ê」</p>
<p>「夭壽，戽一下晡一暗，掠無半尾會當轉去孝<font style='BACKGROUND-COLOR:#ff00ff'>腳</font>尾，顛倒...」</p>
<p>「路傍屍，這暗也行欲來。」</p>
<p>「你無鼻著，臭酒味臭酒味，我想是去街仔頭啉酒，遮會才晚遮轉來。」</p>
<p>因為做穡得著快樂的一陣人，變成恐布佮憤慨的氣氛，雖然，罵規罵，毋過問題猶是佇個人的身上。</p>
<p>「唉唉！」提起工具，逐家也只是會當搖頭吐大氣矣</p>
<p>「就叫一兩個去看較妥當，恐驚有啥問題，轉來好解洗。」是知高想了周到</p>
<p>「若無，我來去。」是阿金的女朋友阿永自願的</p>
<p>「好，阮佇阿栳兄厝裡等你」</p>
<p>「會使，會使」</p>
<p>「放下」提著漁籃仔，久保大人喝</p>
<p>已經到派出所矣</p>
<p>「大人....這回,,,開恩咧...」擢舌根，阿金雄狂將<span style='background-color:rgb(255,0,255)'>漁</span>籃仔囥咧。</p>
<p>「十點外，暗矣。」看時鐘，大人<font style='BACKGROUND-COLOR:#ff00ff'>斡</font>過頭來嚴重講：「好，轉去。幹恁老母！出去，就愛隨時來，<font style='BACKGROUND-COLOR:#ff00ff'>在</font>無？」</p>
<p>「大人，知」一直<font style='BACKGROUND-COLOR:#ff00ff'>tím</font>-thâu，真歡喜閣真驚惶，阿金這當陣遮喘一口氣，斡過身著開始走。</p>
<p>「喂！」爽快又閣貧惰ê久保生先佇宿舍內底大聲喝伊ê某</p>
<p>「哦....轉來矣？」<font style='BACKGROUND-COLOR:#ff00ff'>怹</font>某聽著聲，徛起來拍開簾仔，穿柴屐，走來辦公室。畢竟習慣受禮，佇燈光之下，一時仔著看著漁籃，笑笑的，</p>
<p>伊呵咾講：「哈哈，是魚，活跳跳，真<font style='BACKGROUND-COLOR:#ff00ff'>青</font>，誰送ê」</p>
<p>「哈哈，緊，抾大尾的去，我去店裡提酒。按怎？白鶴hó-m̄-hó？」久保大人雄雄狂狂走出去</p>
<p>「好！」<font style='BACKGROUND-COLOR:#ff00ff'>怹</font>某提起魚籃，真歡喜。毋過，予伊感覺真食力：「真重」</p>
<p>「日子一工一工過，<u>這一班</u>掠魚ê人攏是煩惱著通知tang-sî ē來」</p>
<p>「大慨是袂記--得<font style='BACKGROUND-COLOR:#ff00ff'>拉</font>？」</p>
<p>「毋是....」</p>
<p>「我看是保正伯敢有去替咱求情？若無，哪會攏無動靜？」</p>
<p>「幹伊娘咧，我看也是小可代誌，若無，保正伯仔敢著駛有仙陣？」</p>
<p>「雖然白白無閒一工，魚攏予大人食掉，而且，無罰對<font style='BACKGROUND-COLOR:#ff00ff'>怹</font>來講已經真<font style='BACKGROUND-COLOR:#ff00ff'>幸運</font>矣。」</p>
<p>「好佳哉，好佳哉！」</p>
<p>「久保大人本來就buē歹。」</p>
<p>「誠實誠實！」</p>
<p><br/></p>
<p><br/></p>
<p><br/></p>
<p><span style='FONT-SIZE:10pt;LINE-HEIGHT:1.6'><br/></span></p>
<p><br/></p></div></td></tr></tbody></table></div></div><br /><small>Updated on <abbr class="updated" title="2013-07-05T02:42:51.167Z">&#19971;&#26376; 5, 2013</abbr> by <span class="author"><span class="vcard"><a class="fn" href="mailto:gam52525@gmail.com">&#26417;&#22025;&#29738;</a></span></span> (<a href="history.html">Version <span class="sites:revision">11</span></a>)</small><br /><br /></div><hr /><div><b>Attachments (1)</b><br /><br /><div class="hentry attachment" id="https://sites.google.com/feeds/content/site/2013shoatai/4321109111736902915"><a class="entry-content entry-title" href="&#26039;&#27700;&#20043;&#24460;.pdf">&#26039;&#27700;&#20043;&#24460;.pdf</a> - on <abbr class="updated" title="2013-06-11T05:07:32.860Z">&#20845;&#26376; 11, 2013</abbr> by <span class="author"><span class="vcard"><a class="fn" href="mailto:gam52525@gmail.com">&#26417;&#22025;&#29738;</a></span></span> (Version <span class="sites:revision">1</span>)</div></div></div></td></tr></table></body></html>