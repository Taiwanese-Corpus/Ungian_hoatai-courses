<html><head><title>&#26954;&#23432;&#24858;&#65293;&#65293;&#31227;&#28330; (Version 9)</title></head><body><div class="hentry webpage" id="https://sites.google.com/feeds/content/site/2013shoatai/5621462610436551010"><h3><span class="entry-title">&#26954;&#23432;&#24858;&#65293;&#65293;&#31227;&#28330;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><font size='3'><span style='line-height:1.6' lang='EN-US'>Si--ri si--ri</span><span style='line-height:1.6;font-family:新細明體,serif'>（淅瀝淅瀝）──喀喀喀──</span><span style='line-height:1.6' lang='EN-US'>Si--ri
si--ri</span><span style='line-height:1.6;font-family:新細明體,serif'>（淅瀝淅瀝）</span><span style='line-height:1.6' lang='EN-US'>……</span></font></p>

<p><font size='3'><span style='font-family:新細明體,serif'>「阿母！阿母！我欲放尿！」五歲ê阿長，一面扳</span><span lang='EN-US'>in</span><span style='font-family:新細明體,serif'>阿母ê身軀，一面喝。</span></font></p>

<p><span style='font-family:新細明體,serif'><font size='3'>「乖乖ê，家己落去。阿母<font color='#9900ff'>真睏</font>，閣予阿母睏一下啊」阿長ê老母那睏那應。</font></span></p>

<p><font size='3'><span lang='EN-US'>Li</span><span style='font-family:Cambria Math,serif' lang='EN-US'>̍</span><span lang='EN-US'>k</span><span style='font-family:新細明體,serif'>（</span><span style='font-family:新細明體,serif'>靂）ê，一道閃<font color='#ff0000'>熠</font>ê白光，雄雄<font color='#ff0000'>為</font>窗仔邊現出。紲落去閣來一陣喀喀ê雷聲。</span></font></p>

<p><font size='3'><span style='font-family:新細明體,serif'>「阿母，我會驚！彼雷公佮<font color='#ff0000'>熾</font>爁</span><span lang='EN-US'>……</span><span style='font-family:新細明體,serif'>」阿長ê聲已經有淡薄仔掣：「阿母，起來啊！我，我會驚！」</span></font></p>

<p><span lang='EN-US'><font size='3'><br/></font></span></p><p><font size='3'><span lang='EN-US'>Si--ri si--ri</span><span style='font-family:新細明體,serif'>（淅瀝淅瀝）──喀喀喀──</span><span lang='EN-US'>Si--ri
si--ri</span><span style='font-family:新細明體,serif'>（淅瀝淅瀝）</span><span lang='EN-US'>……</span></font></p>

<p><font size='3'><span style='font-family:新細明體,serif'>「喔！雨閣遐爾大喔？」若像是彼一下霹靂ê雷聲才共伊叫醒過來。伊小可定神，只好起來，一枝手佇烏暗ê眠床頭摸咧摸咧，好無簡單才挈著這觳番仔火，戛戛戛，連紲戛四五擺才戛出火來。伊一面掀開蠓罩，點光囥佇桌頂ê油燈，一面向</span><span lang='EN-US'>in</span><span style='font-family:新細明體,serif'>囝講：「落去，家己落去，阿母坐遮交你做伴。」</span></font></p>

<p><font size='3'><span style='font-family:新細明體,serif'>「好。」阿長起大膽</span><span lang='EN-US'>peh</span><span style='font-family:新細明體,serif'>落眠床。</span></font></p>

<p><span lang='EN-US'><font size='3'> </font></span></p>

<p><font size='3'><span lang='EN-US'>Phoo--thong</span><span style='font-family:新細明體,serif'>（撲通）──</span></font></p>

<p><font size='3'><span style='font-family:新細明體,serif'>「阿母</span><span lang='EN-US'>……</span><span style='font-family:新細明體,serif'>」阿長跤感覺冷冷閣澹糊糊，驚甲哭出來。</span></font></p>

<p><span style='font-family:新細明體,serif'><font size='3'>「是按怎？」伊緊搋開目睭對眠床腳一看，煞驚甲面仔青恂恂「做大水啊！喂，閣毋起來！做大水啊！」</font></span></p>

<p><font size='3'><span style='font-family:新細明體,serif'>阿長</span><span lang='EN-US'>in</span><span style='font-family:新細明體,serif'>老爸阿得，本來睏好好，聽著</span><span lang='EN-US'>in</span><span style='font-family:新細明體,serif'>某ê喝咻，若像看著鬼仝款，緊跳起來。目睭挼挼，頭伸出來，只看著厝內水淹甲滇滇滇，伊是看甲戇戇。</span></font></p>

<p><span style='font-family:新細明體,serif'><font size='3'>「啊！大水——」</font></span></p>

<p><span lang='EN-US'><font size='3'> </font></span></p>

<p><font size='3'><span lang='EN-US'>Si--ri si--ri</span><span style='font-family:新細明體,serif'>（淅瀝淅瀝）──喀喀喀──</span><span lang='EN-US'>Si--ri
si--ri</span><span style='font-family:新細明體,serif'>（淅瀝淅瀝）</span><span lang='EN-US'>……</span></font></p>

<p><span style='font-family:新細明體,serif'><font size='3'>外口ê雷聲，抑是一直為大雨贊聲。</font></span></p><p><span style='font-family:新細明體,serif;line-height:1.6'><font size='3'>「是閣有啥物好搬？每一个攏敢若水薸，浮沉浮沉，有啥物好搬？」</font></span></p>

<p><span style='font-family:新細明體,serif'><font size='3'>「囥佇塗跤ê遐的物件，嘛愛搬較高ê」</font></span></p>

<p><font size='3'><span style='font-family:新細明體,serif'>「啊，囥壁邊ê彼幾袋粟仔，驚毋知澹去無？閣毋緊搬走，若是這幾工業主愛收租ê話，看你</span><span lang='EN-US'>……</span><span style='font-family:新細明體,serif'>」</span></font></p><p><font size='3'><span style='font-family:新細明體,serif'><br/></span></font></p><p><span style='font-family:新細明體,serif'><font color='#cc0000'>###########################################</font></span></p><p><span style='font-family:新細明體,serif'><br/></span></p><p><span style='font-family:新細明體,serif'><font size='3'>「唉！天公伯仔毋挃人啊。」</font></span></p>

<p><span style='font-family:新細明體,serif'><font size='3'>紲來是一遍掠狂仝款ê喝咻，查某人ê怨嘆聲，囡仔ê哭聲。</font></span></p>

<p><font size='3'><span style='font-family:新細明體,serif'>「粟仔？喔！咱場上ê咧？</span><span lang='EN-US'>……</span><span style='font-family:新細明體,serif'>」阿得親像做惡夢ê叫出來。</span></font></p>

<p><font size='3'><span style='font-family:新細明體,serif'>「喂，閣毋緊咧——」</span><span lang='EN-US'>in</span><span style='font-family:新細明體,serif'>某催著伊。</span></font></p>

<p><font size='3'><span style='font-family:新細明體,serif'>紲</span><span lang='EN-US'>—</span><span style='font-family:新細明體,serif'>落來，兩个人攏跳下眠床。</span></font></p>

<p><span style='font-family:新細明體,serif'><font size='3'>「去眠床睏。」雄雄抱起阿良，凊彩向眠床一擲，閣緊行過中廳。</font></span></p>

<p><span style='font-family:新細明體,serif'><font size='3'>門拍開，天頂塗跤規片烏趖趖，親像一團烏墨水，若是莫聽彼點點ê雨聲佮竹葉搖動發出ê聲，啥物嘛看無。閣對喝聲、哭聲ê所在詳細看過，才看出幾个點若豆仔ê燈火，佇欲熄欲熄ê微光中，好無簡單才相著一寡生狂ê人影。</font></span></p>

<p><span lang='EN-US'><font size='3'> </font></span></p>

<p><span style='font-family:新細明體,serif'><font size='3'>「緊！去挈油燈來。」</font></span></p>

<p><font size='3'><span style='font-family:新細明體,serif'>一睏仔，阿得</span><span lang='EN-US'>in</span><span style='font-family:新細明體,serif'>某挈出油燈，毋過只看著一片茫茫ê，無分圳溝，無分田地，規个變做大海。粟仔更毋知佇啥物時陣予流去。</span></font></p>

<p><span style='font-family:新細明體,serif'><font size='3'>阿得目睭金金看伊費真濟心血來收成ê粟仔，黃錦錦ê，一粒一粒佇水面上浮沈，數量是算袂了ê濟。嚨喉一哽，目屎一粒粒落落來。</font></span></p>

<p><span style='font-family:新細明體,serif'><font size='3'>雨，看看抑是毋停，大水更加是變濟無變少，無定著愛甲規庄頭攏用沉了不止。</font></span></p>

<p><span style='font-family:新細明體,serif'><font size='3'>這使得伊無法度處理遮ê代誌。啊，毋過，規村ê人，又是誰有辦法？</font></span></p>

<p><span lang='EN-US'><font size='3'> </font></span></p>

<p><span style='font-family:新細明體,serif'><font size='3'>「阿得哥，阿得哥，你嘛出來喔？唉！想袂到雨竟然落甲遐爾大。」雄雄傳來一聲叫。</font></span></p>

<p><span style='font-family:新細明體,serif'><font size='3'>「可毋是？唉！誠是驚人ê大水。」阿得攑起頭，看是頭前竹圍內ê阿弄，招呼講。</font></span></p>

<p><font size='3'><span style='font-family:新細明體,serif'>阿弄沓沓仔走倚這爿來，閣有</span><span lang='EN-US'>in</span><span style='font-family:新細明體,serif'>老母佮</span><span lang='EN-US'>in</span><span style='font-family:新細明體,serif'>某。怪可憐ê，逐家攏予沃甲澹漉漉，彼覆佇阿弄尻脊骿ê鳥鼠嬸，伊已經老甲曲痀，閣咇咇掣親像致著</span><span lang='EN-US'>ma-l</span><span style='font-family:新細明體,serif'>á</span><span lang='EN-US'>-l</span><span style='font-family:新細明體,serif'>í</span><span lang='EN-US'>-</span><span style='font-family:新細明體,serif'>á。</span></font></p><p><span style='font-size:medium;line-height:1.6;font-family:新細明體,serif'>「鳥鼠嬸嘛出來喔？」</span><span style='font-size:medium;line-height:1.6'> </span><span style='font-size:medium;line-height:1.6;font-family:新細明體,serif'>阿得ê某過來拍招呼。</span></p>

<p><span style='font-family:新細明體,serif'><font size='3'>「無出來，若有法度！唉！阮遐ê地址是遐爾低，水攏差不多欲漲來眠床啊！」鳥鼠嬸聲掣掣回答：「因為恁遮甲懸一點，就想欲來借蹛一下。唉！真是對我活甲六十歲嘛無看過ê大水。」</font></span></p>

<p><font size='3'><span lang='EN-US'><br/></span></font></p><p><font size='3'><span lang='EN-US'>Si--ri si--ri</span><span style='font-family:新細明體,serif'>（淅瀝淅瀝），雨閣落大起來。</span></font></p>

<p><span style='font-family:新細明體,serif'><font size='3'>「緊入去內底啊！」阿得講：「雨閣落啊。」</font></span></p>

<p><font size='3'><span style='font-family:新細明體,serif'>「阿弄兄，按呢，請你共鳥鼠嬸偝入來。」由阿得</span><span lang='EN-US'>in</span><span style='font-family:新細明體,serif'>某做頭，一陣人綴入厝內去。逐家</span><span lang='EN-US'>kheh</span><span style='font-family:新細明體,serif'>佇眠床頂坐咧。阿長嘛無閣哭，對</span><span lang='EN-US'>in</span><span style='font-family:新細明體,serif'>阿母ê胸坎倚來。</span></font></p>

<p><font size='3'><span style='font-family:新細明體,serif'>「抑是恁運氣好。租榖早閣予業主收</span><span lang='EN-US'>—</span><span style='font-family:新細明體,serif'>去，若無，像我——唉！真該死。」一睏仔，阿得才長長ê嘆一口氣，兩蕊目睭向外口金金看，淒涼ê講。</span></font></p>

<p><span style='font-family:新細明體,serif'><font size='3'>「啥物？恁ê粟仔猶未搬起來喔！」</font></span></p>

<p><span style='font-family:新細明體,serif'><font size='3'>「你無看著？粟仔親像水薸仝款漂流啊。」</font></span></p>

<p><span style='font-family:新細明體,serif'><font size='3'>「喔——」阿弄才想著拄才若像有看著水面上浮真濟物件。毋過，因為心驚惶，嘛無去注意，「租榖猶未繳，是欲按怎好！」</font></span></p>

<p><span style='font-family:新細明體,serif'><font size='3'>「按呢嘛無法啊！」</font></span></p><p><span style='font-family:新細明體,serif'><font size='3'><br/></font></span></p>

<p><font size='3'><span style='font-family:新細明體,serif'>逐家ê心內，攏親像予一團憂悶窒牢咧，話嘛停落來。只有一片恐怖ê烏雲，同齊出現佇每个</span><span style='font-family:新細明體,serif'>厭</span><span style='font-family:Cambria Math,serif' lang='EN-US'>si</span><span style='font-family:新細明體,serif'>ā</span><span style='font-family:Cambria Math,serif' lang='EN-US'>n
</span><span style='font-family:新細明體,serif'>ê面容</span></font></p>

<p><font size='3'><span style='font-family:新細明體,serif'>外口ê雨，干焦有較細，只是，厝邊ê叫聲、咒罵聲，煞閣勻勻仔閃入</span><span lang='EN-US'>in </span><span style='font-family:新細明體,serif'>ê耳孔。</span></font></p>

<p><span style='font-family:新細明體,serif'><font size='3'>「啊！天公伯仔！救救散仙人喔。」鳥鼠嬸若像祈禱款唸下唸下。</font></span></p>

<p><span style='font-family:新細明體,serif'><font size='3'>這大水，一直到天色佇欲光ê時，才算有一屑屑仔退。</font></span></p>

<p><font size='3'><span style='font-family:新細明體,serif'>阿弄、阿得</span><span lang='EN-US'>in</span><span style='font-family:新細明體,serif'>走來田內看時，閣已經有幾ā個人面憂結結，佇遮遹。</span></font></p>

<p><font size='3'><span style='font-family:新細明體,serif'>水已經退到圳溝ê懸度，溝中不時流著死雞、死鴨、柴頭</span><span lang='EN-US'>……</span><span style='font-family:新細明體,serif'>湳湳ê路上，滿滿攏是粟仔，彼田岸，有幾个所在去予沖歹去。佇崩去ê田岸附近，一排排ê秧仔，更是歪膏揤斜。</span></font></p>

<p><span style='font-family:新細明體,serif'><font size='3'><br/></font></span></p><p><span style='font-family:新細明體,serif'><font size='3'>「唉！秧仔差不多攏淹死啊。」看著青錦錦ê秧仔誠濟是予大雨拍甲變脯，阿得ê心不禁悲傷萬分。</font></span></p>

<p><font size='3'><span style='font-family:新細明體,serif'>「可毋是？我遮田岸閣一角崩崩去，秧仔嘛流走有夠濟」尤送兄手比倚溪一面崩去ê田岸</span><span lang='EN-US'>s</span><span style='font-family:新細明體,serif'>ē</span><span lang='EN-US'>-</span><span style='font-family:新細明體,serif'>神講。</span></font></p>

<p><span style='font-family:新細明體,serif'><font size='3'>「聽講前年做大水淹去ê李厝ê附近，閣予流失一大片土地呢。」金和伯講：「水都是對彼爿溪底一直漲起來ê。」</font></span></p>

<p><span style='font-family:新細明體,serif'><font size='3'>「李厝附近？」阿弄驚甲目白舌吐。因為伊佇遐閣種三分外地ê番薯。</font></span></p>

<p><span lang='EN-US'><font size='3'> </font></span></p>

<p><span style='font-family:新細明體,serif'><font size='3'>「幹恁娘咧！水利組合（日據時代負責水利設施ê機構），一年挈咱偌濟錢，代誌到遮，一點仔嘛無來替咱拍算。」</font></span></p>

<p><span style='font-family:新細明體,serif'><font size='3'>「你挈出錢了後，伊創啥閣管你死活？」</font></span></p>

<p><span style='font-family:新細明體,serif'><font size='3'>「毋是講欲做烏溪護岸？」金和伯共掛佇頷頸ê竹薰吹挈落來，點火、歕兩喙，然後講。</font></span></p>

<p><span style='font-family:新細明體,serif'><font size='3'>「做，等伊一年毋做，兩年毋做，咱規庄驚是已經變做溪河啊。」</font></span></p>

<p><span style='font-family:新細明體,serif'><font size='3'>大水是做啊，粟仔、傢俱、畜牲嘛流流去啊，看看抑是無奈何。逐家白著急，怨嘆一下，嘛著散去。</font></span></p>

<p><span lang='EN-US'><font size='3'> </font></span></p>

<p><font size='3'><span style='font-family:新細明體,serif'>經過六月底這場水害了後，佇土厝厝庄附帶地</span><span lang='EN-US'>[</span><span style='font-family:新細明體,serif'>今彰化和美遐</span><span lang='EN-US'>]</span><span style='font-family:新細明體,serif'>發生兩个大問題。一个是按怎預防水害，另外閣是業佃</span><span lang='EN-US'>[</span><span style='font-family:新細明體,serif'>業主佮佃戶</span><span lang='EN-US'>]</span><span style='font-family:新細明體,serif'>之間ê紛爭啊。</span></font></p><p><font size='3'><span style='font-family:新細明體,serif'><br/></span></font></p><p><span style='font-family:Cambria Math,serif' lang='EN-US'> </span><span style='font-size:10pt;line-height:1.6;color:rgb(204,0,0);font-family:新細明體,serif'>###########################################</span></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>因為彼擺ê水害，畜牲、家具毋講，若只算粟仔，嘛毋知予流去幾萬斤。這誠是共農民逼甲佇欲起痟，in走幾仔擺去向地主求情。</font></font></p><p><font size='3'><span style='font-family:新細明體,serif;line-height:1.6'>「是你家己貧憚，無愛收—去米間，予流去，這是插我啥物tī-代？」業主in心腸tīng-硞硞，一粒粟仔嘛毋肯減。</span></font></p><p><font size='3'><font face='新細明體, serif'>阿得更是為這件代誌，煩惱甲消瘦落肉。</font></font></p><p><font size='3'><font face='新細明體, serif'>伊等袂到天氣變好，彼工過晝，雨停，水嘛退矣，路猶是湳湳，閣趕緊去彰化市，in業主振玉舍厝內。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>這時，振玉舍拄好徛佇坎仔監督查某-kán共廳堂潑入來ê雨水掃出去。</font></font></p><p><font size='3'><font face='新細明體, serif'>「遮嘛予大水漲來喔？」阿得共葵笠仔挈落來，禮貌ê問。猶未等著對方ê回答，伊閣繼續講：「唉！阮土厝厝庄遐才悽慘！大水差不多漲到眠床。李厝彼閣流失一大片土地呢。農具、畜牲、佮粟仔，唉！差一點就連人嘛予捲捲去。」</font></font></p><p><font size='3'><font face='新細明體, serif'>「喔，按呢實在是傷恐怖矣。」凊彩應一句，振玉舍閣向查某-kán喝咻：「這一點點雨水，潑遐爾久？閣毋緊共甕仔挈來！」</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>一直等到彼查某-kán共雨水用焦，振玉舍才招呼一聲「坐」，阿得嘛對伊入去。</font></font></p><p><font size='3'><font face='新細明體, serif'>「害矣！」阿得一坐咧就吐大氣：「振玉舍，阮ê粟仔攏予流去矣！」</font></font></p><p><font size='3'><font face='新細明體, serif'>「是喔？」干焦阿得講ê是別人兜ê代誌，振玉舍態度猶是冷冷，輕輕應一句閣紲手共桌頂ê水薰吹挈過來。</font></font></p><p><font size='3'><font face='新細明體, serif'>「真該死，大水就淹到粟仔堆上，我佮阮某沃雨——唉！粟仔一粒粒漂流，閣算用手網去罟嘛罟無。」那講，阿得ê面色那愣。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>「喔——」綴著一股白煙，為振玉舍喙內喑噁流出一字喔。</font></font></p><p><font size='3'><font face='新細明體, serif'>「這馬，就請你老大人轉庄腳看覓啊。彼粟仔是滿滿一粒粒舖佇塗跤……。</font></font></p><p><font size='3'><font face='新細明體, serif'>「嘛只會當怪你家己無細膩，無欲收，插我啥物tī-代？」話內有討厭ê口氣。</font></font></p><p><font size='3'><font face='新細明體, serif'>「猶是，按呢料想袂到ê天災，真正是無法度。」阿得偷看振玉舍，只看伊瘦瘦長長ê面，面色陰鴆陰鴆，阿得予伊驚甲顫一下。</font></font></p><p><font size='3'><font face='新細明體, serif'>「你無辦法，我敢有辦法？」</font></font></p><p><font size='3'><font face='新細明體, serif'>「毋過，想求你老大人可憐可憐散食人，減免這……」阿得勉強假笑來拜託。</font></font></p><p><font size='3'><font face='新細明體, serif'>「啥物？欲減免？」振玉舍共水薰吹大力向桌頂一擲，跳起來，「恁最近嘛學會曉狡怪。別人田內失敗，來吵欲減租，in兜粟仔流去，你嘛來遮趖。哼！無的確你早閣共粟仔偷偷賣掉，閣數想欲減租。可惡可惡！」</font></font></p><p><font size='3'><font face='新細明體, serif'>「啊！我敢(kám)敢(kánn)？毋信，你去查。」阿得規个人愣去，白蔥蔥ê面佇欲糾筋。</font></font></p><p><font size='3'><font face='新細明體, serif'>「查，我是無你彼閒工。」振玉舍氣甲面紅紅，彼雙兔目褫甲佇欲跳出目箍：「一粒嘛毋準少，一粒嘛毋準少。知影無？限你三工愛交出粟仔來，若無，哼！這份田，你嘛莫想欲作。閣愛細膩警官請你食ha-muh……。」</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>振玉舍氣怫怫，閣家己入去內底。</font></font></p><p><font size='3'><font face='新細明體, serif'>阿得予催眠甲袂振袂動，失望ê悲哀，包圍伊ê身佮心。一粒頭殼，感覺沉重到佇欲落落來。</font></font></p><p><font size='3'><font face='新細明體, serif'>看是無辦法矣。愣一睏仔，失志ê走出來。</font></font></p><p><font size='3'><font face='新細明體, serif'>「轉來矣，講是減偌濟？」阿得in某，看伊翁婿蹁咧蹁咧行來，搶咧問。一爿閣咧曝衫。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>這時，一輪微弱ê夕陽已經為西爿出來。</font></font></p><p><font size='3'><font face='新細明體, serif'>「減in老母。」阿得氣身惱命罵一聲，無閣講話，氣掇掇行入房間，規氣倒去眠床睏。</font></font></p><p><font size='3'><font face='新細明體, serif'>這暝，阿得ê頭殼親像一團拍結ê線，結歸球。伊回憶家己ê身世，想著前暝ê大水，閣想著還租ê代誌...... 想一睏仔、歎一下仔，閣算in某一直問，嘛毋插伊。就按呢，佇眠床反規暝。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>隔工起床，目箍嘛微微塌塌。</font></font></p><p><font size='3'><font face='新細明體, serif'>「振玉舍到底是講啥？」食早頓時，in某好聲嗽問：「你毋講，全全鬱佇心內，嘛毋是辦法。」</font></font></p><p><font size='3'><font face='新細明體, serif'>「講彼啥！伊講咱家己共粟仔賣掉，干焦是火燒時閣欲搶劫！」阿得那講喙唇那顫。</font></font></p><p><font size='3'><font face='新細明體, serif'>「夭壽喔，這敢閣有良心？」伊予阿得話驚甲六神無主，「敢講你無叫伊親身來看覓啊？」</font></font></p><p><font size='3'><font face='新細明體, serif'>「伊講這佮伊無交插，無閒來......」</font></font></p><p><font size='3'><font face='新細明體, serif'>「按呢，伊就想欲叫咱賠出粟仔？」</font></font></p><p><font size='3'><font face='新細明體, serif'>「限三工，若交袂出粟仔，起耕（停租）外，閣愛坐監。」</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>這一个殘忍ê通知，真是予in比大水閣濟ê驚惶。</font></font></p><p><font size='3'><font face='新細明體, serif'>代替講話聲來充滿這間厝內ê，是絕望、悲憤佮恐怖所混合ê一團鬱卒ê空氣。</font></font></p><p><font size='3'><font face='新細明體, serif'>「按呢，你拍算欲按怎來對付？」一下仔過後，猶是由阿得in某拍破這肅靜ê空氣，先開出問題。</font></font></p><p><font size='3'><font face='新細明體, serif'>「對付？粟仔予流去，厝內一角錢嘛無，閣有啥辦法對付？」阿得雙手交叉佇胸坎，兩蕊目睭死釘釘看天篷，有氣無力ê應。</font></font></p><p><font size='3'><font face='新細明體, serif'>「敢真正欲目睭金金看別人拍田搶去種？」伊驚惶看in翁。</font></font></p><p><font size='3'><font face='新細明體, serif'>「……」</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>「這馬狀況遐爾艱苦，欲租一份田來種，是偌困難，若是明年閣無田種，欲按怎過日？唉！猶是忍疼賠人。等咧，你就出去借錢，傱看覓。」</font></font></p><p><font size='3'><font face='新細明體, serif'>「向佗位借？有錢ê，咱無熟悉；捌ê人，佗一个有錢？」阿得面色為難。愖一下仔後，才紲講：「若無咱共水牛賣掉......。」</font></font></p><p><font size='3'><font face='新細明體, serif'>「共牛賣掉？敢講就想莫種田？」</font></font></p><p><font size='3'><font face='新細明體, serif'>「時到，較共別人借，毋是嘛會當？」</font></font></p><p><font size='3'><font face='新細明體, serif'>「喔——」伊ê目箍漸漸紅起來，可能是驚傷翁婿ê心，頭 tshih-tshih，收拾碗箸，恬恬走入灶跤。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>第三天，阿得手挈一束銀票行入振玉舍厝內。in兜ê彼隻牛，已經無去矣。</font></font></p><p><font size='3'><font face='新細明體, serif'>為著賠租，共規庄ê人用甲雞犬不寧。錦源嘛賣掉一隻牛。阿梱、祺祥賣一寡粟青（掖種用ê粟仔）。六十外歲ê福順伯無厝通蹛，水犀予警官叫去貴規下晡，閣賣去一个八歲ê查某囝——</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>自從演賠租這幕悲劇，水防問題愈來愈嚴重。阿得、水犀、福順伯......遐吃虧ê莫講，就是規庄ê人，嘛攏驚心懍命起來。</font></font></p><p><font size='3'><font face='新細明體, serif'>「是有法度？像按呢ê大水，若是閣來兩擺，規庄攏愛破產矣。土地變成溪，無定著閣幾年，咱土厝厝庄，欲編入海龍王ê管界內喔！」</font></font></p><p><font size='3'><font face='新細明體, serif'><br/></font></font></p><p><span style='font-family:Cambria Math,serif' lang='EN-US'> </span><span style='font-size:10pt;line-height:1.6;color:rgb(204,0,0);font-family:新細明體,serif'>###########################################</span></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>「這攏是彼條溪......。」</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>「造岸要緊啊！就算無變溪，只要一落雨，就做水災，家具、畜牲、稻仔、田地全全流去，嘛夠悽慘矣。」</font></font></p><p><font size='3'><font face='新細明體, serif'>「請保正伯共水利組合通知，叫伊緊來想辦法。」</font></font></p><p><font size='3'><font face='新細明體, serif'>「是啊，就請保正伯行一逝，看in欲按怎拍算？」</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>無日無暝ê，做為村民集合所ê店仔，定定有真濟人踮遮議論。</font></font></p><p><font size='3'><font face='新細明體, serif'>後來，保正伯去向水利組合陳情(tîn-tsîng)，水利組合ê辦事雖也答應欲派員來實地檢驗，這時陣各地ê水圳崩歹幾仔所在，攏是無修建袂使ê程度，只是最後嘛是無來造堤。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>日子一工工過，已經是九月ê秋天矣。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>北陌南阡，時間一步一步行，田內ê稻仔黃錦錦，佇欲熟矣。毋過，因為熱天彼擺ê水災，共埤圳攏沖歹，斷欲三禮拜ê水，稻仔予日頭曝甲淡薄仔徛黃，發甲有較䆀。按保正伯講，寒天ê收成應該會減少三成。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>這馬農人干焦共水害放袂記仝款，逐家歡歡喜喜無閒咧割稻仔。規个穀場有割稻師傅、修理米籮ê......全村重新有新ê活力出現。</font></font></p><p><font size='3'><font face='新細明體, serif'>遮一早起，為著準備割稻時ê家私，阿得跔佇簾簷跤咧修理米籮，雄雄看著阿弄走入來，喙閣笑咍咍那大聲講：</font></font></p><p><font size='3'><font face='新細明體, serif'>「欲移溪矣！王爺公昨暝降乩，閣講欲請媽祖婆佮真濟神明來鬥相共ne！」</font></font></p><p><font size='3'><font face='新細明體, serif'>「移溪啊？」阿得共手中ê竹篾仔囥咧，樂暢起來：「你為佗位聽來ê？」</font></font></p><p><font size='3'><font face='新細明體, serif'>「拄才我去店仔買米籮索仔，聽著金和伯佮阿梱in一群人佇遐講這ne。」</font></font></p><p><font size='3'><font face='新細明體, serif'>「啥物時陣？」干焦是等袂赴共害伊賠穀ê隨趕走仝款，阿得ê面浮上幾个這幾个月來無看過ê笑容。</font></font></p><p><font size='3'><font face='新細明體, serif'>「我猶未聽清楚ne。為著欲趕緊來共你講.....」</font></font></p><p><font size='3'><font face='新細明體, serif'>「In閣咧店仔無？去！咱問in去。」</font></font></p><p><font size='3'><font face='新細明體, serif'>兩人急暢暢，那講那傱去店仔矣。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>店仔，人猶未散。搭佇涼亭柱仔ê竹箍頂坐滿人，店邊嘛倚幾仔个。只看著阿梱像傳道士按呢憤慨咧比來比去講：</font></font></p><p><font size='3'><font face='新細明體, serif'>「生童(第一擺做童乩)ne，毋免催符唸咒，伊家己對厝內一直跳甲王爺公廟去，你道懸毋懸？伊講，這條溪，若無移出去，無出三年，規村攏會流去。伊閣罵咱傷過大意，佇彼擺水災ê前三暝，伊捌發爐，毋過，攏無人注意著。這嘛是伊昨昏降乩時，才講起ê。」</font></font></p><p><font size='3'><font face='新細明體, serif'>「彼就是王爺供咧指點咱。哼！偏偏咱心予鬼牽去，無注意。」 金和伯懊惱吐大氣</font></font></p><p><font size='3'><font face='新細明體, serif'>「啥人會知有這一回事咧？」</font></font></p><p><font size='3'><font face='新細明體, serif'>「伊講定佇二十欲移溪。叫咱準備......」阿梱拄欲講落。</font></font></p><p><font size='3'><font face='新細明體, serif'>「溪按怎移振動？」人群中傳來這疑問。</font></font></p><p><font size='3'><font face='新細明體, serif'>「少年仔捌啥」認出是家己ê後生，坐佇店內櫃前ê保正伯親像驚惹神譴，彼厚皺痕ê四四角角ê面氣甲白蔥蔥。保正伯氣怫怫睨in後生，然後虔誠咧紲落去講：「王爺公大神大道，法力無邊，那有移袂動ê。」</font></font></p><p><font size='3'><font face='新細明體, serif'>那親像欲證明神力有偌強，保正伯閣咧舉講佗一庄請王爺移溪，佗一庄請媽祖趕蟲ê例。</font></font></p><p><font size='3'><font face='新細明體, serif'>「是啊！大神大道，法力無邊，那驚移袂去？」逐家攏點頭講是。</font></font></p><p><font size='3'><font face='新細明體, serif'>保正in後生阿根感覺歹勢，恬恬走去矣。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>「抑是逐家來參詳欲做啥物代誌。」倚佇店邊ê阿得，這時才著急叫出聲：「今仔日十五，閣五工閣到矣。喔，看啥人欲出來tshuā頭？」</font></font></p><p><font size='3'><font face='新細明體, serif'>「tshuā頭？除保正伯，閣欲叫啥人出來？」店頭家金龜講。伊目睭金金看保正，閣看逐家，親像咧試探逐家ê意見。</font></font></p><p><font size='3'><font face='新細明體, serif'>「是啊，予保正伯tshuā頭。」是一致ê讚聲。</font></font></p><p><font size='3'><font face='新細明體, serif'>「閣有，就是這一筆費用，嘛愛先拍算。」</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>因為庄內，本來就是由保正領首，這擺，伊自然嘛是無躊躇ê接受矣。毋過，伊另外感覺這擺ê費用確實毋是十箍二十箍就有夠ê，非愛先有把握才會使，「愛按丁出錢？抑是愛......」</font></font></p><p><font size='3'><font face='新細明體, serif'>「按丁出錢好矣，無夠ê，就請庄內幾个較好額ê出來『攬尾』(承攬不足ê數目)。」阿得搶咧講。</font></font></p><p><font size='3'><font face='新細明體, serif'>「公眾事，有錢ê加出一點，無錢少出一點，若閣無錢，就出氣力，嘛會使。」</font></font></p><p><font size='3'><font face='新細明體, serif'>「對啊，有錢出錢，無錢出力。」</font></font></p><p><font size='3'><font face='新細明體, serif'>遮—的人，就一直嚷甲腹肚枵，才散散，轉去厝。</font></font></p><p><font size='3'><font face='新細明體, serif'>規村ê人，綴著這移溪ê氣氛咧走傱，心情是愈來愈緊張。店頭家金龜為著這幾日ê好生理，無閒甲像走馬燈硞硞踅。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>佇移溪ê前一工，早閣共王爺公指示ê彼幾尊神明請到矣，全庄免不了犒賞神兵。鬧熱滾滾，王爺廟不時攏kheh滿人，香薰裊裊，更是若雺霧般罩雺起來。</font></font></p><p><font size='3'><font face='新細明體, serif'>這一暝，王爺公借伊ê童乩指示伊移溪ê時辰－－卯時，閣交代庄人一寡注意ê代誌。逐家就按呢生狂生狂鬧規暝。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>隔轉工，天猶未光，鑼鼓已經挵甲毋知人去。</font></font></p><p><font size='3'><font face='新細明體, serif'>人是比狗蟻較濟，逐家ê胸前攏結一張靈符，親像是一隊趕欲前線ê勇士，一睏仔，氣勢真好ê前進去。神轎頭前，除每一爿攏有一陣簡單ê彩旗鼓外，王爺公ê轎前，閣加一个胸坎掛紅頷垂，頭頂結紅斤，手攑一枝鯊魚劍，悾悾顛顛，跤一懸一低咧跳ê童乩。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>干焦是欲有一場悽慘ê悲劇開演仝款，陰鴆ê天頂掖滿若烏墨汁ê烏雲，日頭更是驚甲毋敢出來。</font></font></p><p><font size='3'><font face='新細明體, serif'>「驚欲落雨ne？」水犀講。閣不安看天色一下。</font></font></p><p><font size='3'><font face='新細明體, serif'>「風雨來朝，彼才好！」阿得ê面上除有虔誠ê笑容，閣摻著無限希望ê歡喜。</font></font></p><p><font size='3'><font face='新細明體, serif'>「彼才是真神降臨ne。」</font></font></p><p><font size='3'><font face='新細明體, serif'>「是是。哼！一擺共溪移走，以後，咱就毋免煩惱水災矣。」</font></font></p><p><font size='3'><font face='新細明體, serif'>「一切攏靠王爺公保庇庇佑－－」</font></font></p><p><font size='3'><font face='新細明體, serif'>「溪收去，咱愛請幾台戲，來謝神喔。」</font></font></p><p><font size='3'><font face='新細明體, serif'>「彼是當然。若是王爺公保庇咱年歲好，收成濟，閣愛共廟修理修理。」</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>Khiang-khiang-tong-khiang-khiang-tong－－只聽著亂鼓比進前拍甲愈大聲，人群中嘛漸漸有反應。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>「到矣到矣。」</font></font></p><p><font size='3'><font face='新細明體, serif'>「揀溪埔較平ê所在放神轎啊。」</font></font></p><p><font size='3'><font face='新細明體, serif'>大聲小聲、紛紛擾擾ê，有一寡人干焦是忝啊閣揀發草ê所在坐咧歇睏。有ê是暢甲坐袂牢，竟行去海沙埔，目睭睨遐微微起波動ê海流。</font></font></p><p><font size='3'><font face='新細明體, serif'>這時，頭頂ê烏雲，愈來愈烏，雨嘛像過篩ê糖仝款綿綿ê落落來。</font></font></p><p><font size='3'><font face='新細明體, serif'>「燒金啊！」一下仔，彼手提五色令旗ê法師喊：「時候欲到矣！卯時」</font></font></p><p><font size='3'><font face='新細明體, serif'>「燒金啊，燒金啊。」</font></font></p><p><font size='3'><font face='新細明體, serif'>應著這喊聲，只看著掖佇溪埔若山ê金紙，點火後，白薰吹起，連鞭都燒起來。</font></font></p><p><font size='3'><font face='新細明體, serif'>鑼鼓聲、喊聲－－若像準備欲衝，緊張ê空氣中，閣加上悲壯ê氣氛，每个人ê心親像一粒球phi̍h-噗-tshái，彼童乩尤其成起痟ê獅子按呢那吼那跳。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>「進啊！」一道有力ê進攻ê命令。</font></font></p><p><font size='3'><font face='新細明體, serif'>「進去啊！」一聲若雷公ê喝咻聲。</font></font></p><p><font size='3'><font face='新細明體, serif'>彼童乩親像一隻鬥牛，一跳一跳，刺耙耙走落溪，後面有神轎、庄民，攏出來佇後頭綴牢牢。</font></font></p><p><font size='3'><font face='新細明體, serif'>溪底隨起大大ê水波。滾滾ê流水，一時若成予斬斷，水溢開來。這一動，滂泅是愈濟閣烏白飛。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>「</font></font><span style='font-family:新細明體,serif;font-size:medium;line-height:1.6'>唉喔－－」人群中雄雄傳來一聲叫。</span></p><p><font size='3'><font face='新細明體, serif'>無細膩進前大水做成ê溪底彼个塌空，一無注意，童乩佮遐的扛轎ê攏親像石頭沉落去，神轎嘛因為失去平衡反轎去。</font></font></p><p><font size='3'><font face='新細明體, serif'>「無好啊......深......深......」</font></font></p><p><font size='3'><font face='新細明體, serif'>「救人啊救人啊！」</font></font></p><p><font size='3'><font face='新細明體, serif'>「救......救人......神神......」</font></font></p><p><font size='3'><font face='新細明體, serif'>逐家攏驚甲面白蔥蔥。人是愈來愈退後。只是，這一驚惶煞閣予捲去幾仔个。</font></font></p><p><font size='3'><font face='新細明體, serif'>「王爺公......啊......救......救......」</font></font></p><p><font size='3'><font face='新細明體, serif'>七八个轎若烏龜隨波漂流。人是若魚佇遐泅咧、滾絞。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>沐沐沐－－救救命......一粒頭浮起來，滾絞一下，煞閣沉落去。</font></font></p><p><font size='3'><font face='新細明體, serif'>「啊！阿梱，佇遐......」</font></font></p><p><font size='3'><font face='新細明體, serif'>幾个會曉泅水ê少年人攏勇敢泅過。</font></font></p><p><font size='3'><font face='新細明體, serif'>「竹棑，竹棑，共竹棑駛落去！」</font></font></p><p><font size='3'><font face='新細明體, serif'>「救救......會泅水ê攏......攏落去啊......」</font></font></p><p><font size='3'><font face='新細明體, serif'>喝咻聲，哀叫聲，驚天動地，有幾个聽著老爸沉落溪底ê囡仔，更加是驚甲哭出來。</font></font></p><p><font size='3'><font face='新細明體, serif'><br/></font></font></p><p><font size='3'><font face='新細明體, serif'>日頭重新為東爿出來，天頂清甲只有幾片白色ê走馬雲。看無邊界ê水田，滿滿是金色ê稻仔，有時一陣西風吹來，伊就得意甲搖擺起來。</font></font></p><p><font size='3'><font face='新細明體, serif'>Khong-khong-khong－－割稻機開始伊ê工程。</font></font></p><p><font size='3'><font face='新細明體, serif'>已經是收成ê時陣矣。</font></font></p><p><font size='3'><font face='新細明體, serif'>阿得in某，手抱獨子阿長，懶懶倚佇柱子。失神看頭前割稻ê一群，閣看一下掛佇簾簷跤彼對圈麻ê藍字紙鼓仔燈，眼箍一紅，嚨喉一哽，目屎是陣陣流落來。</font></font></p><div><font size='3'><font face='新細明體, serif'><br/></font></font></div><div style='font-family:新細明體,serif'><span style='font-family:Cambria Math,serif' lang='EN-US'> </span><span style='font-size:10pt;line-height:1.6;color:rgb(204,0,0)'>###########################################</span><span style='line-height:1.6;color:rgb(204,0,0)'><font size='5'><b>完。</b></font></span></div>

<p><br/></p><p><span style='color:rgb(204,0,0);font-family:新細明體,serif;line-height:1.6;font-size:10pt'><br/></span></p><p><span style='color:rgb(204,0,0);font-family:新細明體,serif;line-height:1.6;font-size:10pt'><br/></span></p></div></td></tr></tbody></table></div></div><br /><small>Updated on <abbr class="updated" title="2013-07-03T17:16:02.527Z">&#19971;&#26376; 3, 2013</abbr> by <span class="author"><span class="vcard"><a class="fn" href="mailto:maoyilu0720@gmail.com">Zephyr Lu</a></span></span> (<a href="../history.html">Version <span class="sites:revision">9</span></a>)</small><br /></div></div></body></html>