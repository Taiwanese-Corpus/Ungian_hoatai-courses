<html><head><title>&#26954;&#23432;&#24858;&#65293;&#65293;&#31227;&#28330; (Version 6)</title></head><body><div class="hentry webpage" id="https://sites.google.com/feeds/content/site/2013shoatai/5621462610436551010"><h3><span class="entry-title">&#26954;&#23432;&#24858;&#65293;&#65293;&#31227;&#28330;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><font size='3'><span style='line-height:1.6' lang='EN-US'>Si--ri si--ri</span><span style='line-height:1.6;font-family:新細明體,serif'>（淅瀝淅瀝）──喀喀喀──</span><span style='line-height:1.6' lang='EN-US'>Si--ri
si--ri</span><span style='line-height:1.6;font-family:新細明體,serif'>（淅瀝淅瀝）</span><span style='line-height:1.6' lang='EN-US'>……</span></font></p>

<p><font size='3'><span style='font-family:新細明體,serif'>「阿母！阿母！我欲放尿！」五歲ê阿長，一面扳</span><span lang='EN-US'>in</span><span style='font-family:新細明體,serif'>阿母ê身軀，一面喝。</span></font></p>

<p><span style='font-family:新細明體,serif'><font size='3'>「乖乖ê，家己落去。阿母真睏，閣予阿母睏一下啊」阿長ê老母那睏那應。</font></span></p>

<p><font size='3'><span lang='EN-US'>Li</span><span style='font-family:Cambria Math,serif' lang='EN-US'>̍</span><span lang='EN-US'>k</span><span style='font-family:新細明體,serif'>（</span><span style='font-family:新細明體,serif'>靂）ê，一道閃熠ê白光，雄雄為窗仔邊現出。紲落去閣來一陣喀喀ê雷聲。</span></font></p>

<p><font size='3'><span style='font-family:新細明體,serif'>「阿母，我會驚！彼雷公佮熾爁</span><span lang='EN-US'>……</span><span style='font-family:新細明體,serif'>」阿長ê聲已經有淡薄仔掣：「阿母，起來啊！我，我會驚！」</span></font></p>

<p><span lang='EN-US'><font size='3'><br/></font></span></p><p><font size='3'><span lang='EN-US'>Si--ri si--ri</span><span style='font-family:新細明體,serif'>（淅瀝淅瀝）──喀喀喀──</span><span lang='EN-US'>Si--ri
si--ri</span><span style='font-family:新細明體,serif'>（淅瀝淅瀝）</span><span lang='EN-US'>……</span></font></p>

<p><font size='3'><span style='font-family:新細明體,serif'>「喔！雨閣遐爾大喔？」若像是彼一下霹靂ê雷聲才共伊叫醒過來。伊小可定神，只好起來，一枝手佇烏暗ê眠床頭摸咧摸咧，好無簡單才挈著這觳番仔火，戛戛戛，連紲戛四五擺才戛出火來。伊一面掀開蠓罩，點光囥佇桌頂ê油燈，一面向</span><span lang='EN-US'>in</span><span style='font-family:新細明體,serif'>囝講：「落去，家己落去，阿母坐遮交你做伴。」</span></font></p>

<p><font size='3'><span style='font-family:新細明體,serif'>「好。」阿長起大膽</span><span lang='EN-US'>peh</span><span style='font-family:新細明體,serif'>落眠床。</span></font></p>

<p><span lang='EN-US'><font size='3'> </font></span></p>

<p><font size='3'><span lang='EN-US'>Phoo--thong</span><span style='font-family:新細明體,serif'>（撲通）──</span></font></p>

<p><font size='3'><span style='font-family:新細明體,serif'>「阿母</span><span lang='EN-US'>……</span><span style='font-family:新細明體,serif'>」阿長跤感覺冷冷閣澹糊糊，驚甲哭出來。</span></font></p>

<p><span style='font-family:新細明體,serif'><font size='3'>「是按怎？」伊緊搋開目睭對眠床腳一看，煞驚甲面仔青恂恂「做大水啊！喂，閣毋起來！做大水啊！」</font></span></p>

<p><font size='3'><span style='font-family:新細明體,serif'>阿長</span><span lang='EN-US'>in</span><span style='font-family:新細明體,serif'>老爸阿得，本來睏好好，聽著</span><span lang='EN-US'>in</span><span style='font-family:新細明體,serif'>某ê喝咻，若像看著鬼仝款，緊跳起來。目睭挼挼，頭伸出來，只看著厝內水淹甲滇滇滇，伊是看甲戇戇。</span></font></p>

<p><span style='font-family:新細明體,serif'><font size='3'>「啊！大水——」</font></span></p>

<p><span lang='EN-US'><font size='3'> </font></span></p>

<p><font size='3'><span lang='EN-US'>Si--ri si--ri</span><span style='font-family:新細明體,serif'>（淅瀝淅瀝）──喀喀喀──</span><span lang='EN-US'>Si--ri
si--ri</span><span style='font-family:新細明體,serif'>（淅瀝淅瀝）</span><span lang='EN-US'>……</span></font></p>

<p><span style='font-family:新細明體,serif'><font size='3'>外口ê雷聲，抑是一直為大雨贊聲。</font></span></p><p><span style='font-family:新細明體,serif;line-height:1.6'><font size='3'>「是閣有啥物好搬？每一个攏敢若水薸，浮沉浮沉，有啥物好搬？」</font></span></p>

<p><span style='font-family:新細明體,serif'><font size='3'>「囥佇塗跤ê遐的物件，嘛愛搬較高ê」</font></span></p>

<p><font size='3'><span style='font-family:新細明體,serif'>「啊，囥壁邊ê彼幾袋粟仔，驚毋知澹去無？閣毋緊搬走，若是這幾工業主愛收租ê話，看你</span><span lang='EN-US'>……</span><span style='font-family:新細明體,serif'>」</span></font></p><p><font size='3'><span style='font-family:新細明體,serif'><br/></span></font></p><p><span style='font-family:新細明體,serif'><font color='#cc0000'>###########################################</font></span></p><p><span style='font-family:新細明體,serif'><br/></span></p><p><span style='font-family:新細明體,serif'><font size='3'>「唉！天公伯仔毋挃人啊。」</font></span></p>

<p><span style='font-family:新細明體,serif'><font size='3'>紲來是一遍掠狂仝款ê喝咻，查某人ê怨嘆聲，囡仔ê哭聲。</font></span></p>

<p><font size='3'><span style='font-family:新細明體,serif'>「粟仔？喔！咱場上ê咧？</span><span lang='EN-US'>……</span><span style='font-family:新細明體,serif'>」阿得親像做惡夢ê叫出來。</span></font></p>

<p><font size='3'><span style='font-family:新細明體,serif'>「喂，閣毋緊咧——」</span><span lang='EN-US'>in</span><span style='font-family:新細明體,serif'>某催著伊。</span></font></p>

<p><font size='3'><span style='font-family:新細明體,serif'>紲</span><span lang='EN-US'>—</span><span style='font-family:新細明體,serif'>落來，兩个人攏跳下眠床。</span></font></p>

<p><span style='font-family:新細明體,serif'><font size='3'>「去眠床睏。」雄雄抱起阿良，凊彩向眠床一擲，閣緊行過中廳。</font></span></p>

<p><span style='font-family:新細明體,serif'><font size='3'>門拍開，天頂塗跤規片烏趖趖，親像一團烏墨水，若是莫聽彼點點ê雨聲佮竹葉搖動發出ê聲，啥物嘛看無。閣對喝聲、哭聲ê所在詳細看過，才看出幾个點若豆仔ê燈火，佇欲熄欲熄ê微光中，好無簡單才相著一寡生狂ê人影。</font></span></p>

<p><span lang='EN-US'><font size='3'> </font></span></p>

<p><span style='font-family:新細明體,serif'><font size='3'>「緊！去挈油燈來。」</font></span></p>

<p><font size='3'><span style='font-family:新細明體,serif'>一睏仔，阿得</span><span lang='EN-US'>in</span><span style='font-family:新細明體,serif'>某挈出油燈，毋過只看著一片茫茫ê，無分圳溝，無分田地，規个變做大海。粟仔更毋知佇啥物時陣予流去。</span></font></p>

<p><span style='font-family:新細明體,serif'><font size='3'>阿得目睭金金看伊費真濟心血來收成ê粟仔，黃錦錦ê，一粒一粒佇水面上浮沈，數量是算袂了ê濟。嚨喉一哽，目屎一粒粒落落來。</font></span></p>

<p><span style='font-family:新細明體,serif'><font size='3'>雨，看看抑是毋停，大水更加是變濟無變少，無定著愛甲規庄頭攏用沉了不止。</font></span></p>

<p><span style='font-family:新細明體,serif'><font size='3'>這使得伊無法度處理遮ê代誌。啊，毋過，規村ê人，又是誰有辦法？</font></span></p>

<p><span lang='EN-US'><font size='3'> </font></span></p>

<p><span style='font-family:新細明體,serif'><font size='3'>「阿得哥，阿得哥，你嘛出來喔？唉！想袂到雨竟然落甲遐爾大。」雄雄傳來一聲叫。</font></span></p>

<p><span style='font-family:新細明體,serif'><font size='3'>「可毋是？唉！誠是驚人ê大水。」阿得攑起頭，看是頭前竹圍內ê阿弄，招呼講。</font></span></p>

<p><font size='3'><span style='font-family:新細明體,serif'>阿弄沓沓仔走倚這爿來，閣有</span><span lang='EN-US'>in</span><span style='font-family:新細明體,serif'>老母佮</span><span lang='EN-US'>in</span><span style='font-family:新細明體,serif'>某。怪可憐ê，逐家攏予沃甲澹漉漉，彼覆佇阿弄尻脊骿ê鳥鼠嬸，伊已經老甲曲痀，閣咇咇掣親像致著</span><span lang='EN-US'>ma-l</span><span style='font-family:新細明體,serif'>á</span><span lang='EN-US'>-l</span><span style='font-family:新細明體,serif'>í</span><span lang='EN-US'>-</span><span style='font-family:新細明體,serif'>á。</span></font></p><p><span style='font-size:medium;line-height:1.6;font-family:新細明體,serif'>「鳥鼠嬸嘛出來喔？」</span><span style='font-size:medium;line-height:1.6'> </span><span style='font-size:medium;line-height:1.6;font-family:新細明體,serif'>阿得ê某過來拍招呼。</span></p>

<p><span style='font-family:新細明體,serif'><font size='3'>「無出來，若有法度！唉！阮遐ê地址是遐爾低，水攏差不多欲漲來眠床啊！」鳥鼠嬸聲掣掣回答：「因為恁遮甲懸一點，就想欲來借蹛一下。唉！真是對我活甲六十歲嘛無看過ê大水。」</font></span></p>

<p><font size='3'><span lang='EN-US'><br/></span></font></p><p><font size='3'><span lang='EN-US'>Si--ri si--ri</span><span style='font-family:新細明體,serif'>（淅瀝淅瀝），雨閣落大起來。</span></font></p>

<p><span style='font-family:新細明體,serif'><font size='3'>「緊入去內底啊！」阿得講：「雨閣落啊。」</font></span></p>

<p><font size='3'><span style='font-family:新細明體,serif'>「阿弄兄，按呢，請你共鳥鼠嬸偝入來。」由阿得</span><span lang='EN-US'>in</span><span style='font-family:新細明體,serif'>某做頭，一陣人綴入厝內去。逐家</span><span lang='EN-US'>kheh</span><span style='font-family:新細明體,serif'>佇眠床頂坐咧。阿長嘛無閣哭，對</span><span lang='EN-US'>in</span><span style='font-family:新細明體,serif'>阿母ê胸坎倚來。</span></font></p>

<p><font size='3'><span style='font-family:新細明體,serif'>「抑是恁運氣好。租榖早閣予業主收</span><span lang='EN-US'>—</span><span style='font-family:新細明體,serif'>去，若無，像我——唉！真該死。」一睏仔，阿得才長長ê嘆一口氣，兩蕊目睭向外口金金看，淒涼ê講。</span></font></p>

<p><span style='font-family:新細明體,serif'><font size='3'>「啥物？恁ê粟仔猶未搬起來喔！」</font></span></p>

<p><span style='font-family:新細明體,serif'><font size='3'>「你無看著？粟仔親像水薸仝款漂流啊。」</font></span></p>

<p><span style='font-family:新細明體,serif'><font size='3'>「喔——」阿弄才想著拄才若像有看著水面上浮真濟物件。毋過，因為心驚惶，嘛無去注意，「租榖猶未繳，是欲按怎好！」</font></span></p>

<p><span style='font-family:新細明體,serif'><font size='3'>「按呢嘛無法啊！」</font></span></p><p><span style='font-family:新細明體,serif'><font size='3'><br/></font></span></p>

<p><font size='3'><span style='font-family:新細明體,serif'>逐家ê心內，攏親像予一團憂悶窒牢咧，話嘛停落來。只有一片恐怖ê烏雲，同齊出現佇每个</span><span style='font-family:新細明體,serif'>厭</span><span style='font-family:Cambria Math,serif' lang='EN-US'>si</span><span style='font-family:新細明體,serif'>ā</span><span style='font-family:Cambria Math,serif' lang='EN-US'>n
</span><span style='font-family:新細明體,serif'>ê面容</span></font></p>

<p><font size='3'><span style='font-family:新細明體,serif'>外口ê雨，干焦有較細，只是，厝邊ê叫聲、咒罵聲，煞閣勻勻仔閃入</span><span lang='EN-US'>in </span><span style='font-family:新細明體,serif'>ê耳孔。</span></font></p>

<p><span style='font-family:新細明體,serif'><font size='3'>「啊！天公伯仔！救救散仙人喔。」鳥鼠嬸若像祈禱款唸下唸下。</font></span></p>

<p><span style='font-family:新細明體,serif'><font size='3'>這大水，一直到天色佇欲光ê時，才算有一屑屑仔退。</font></span></p>

<p><font size='3'><span style='font-family:新細明體,serif'>阿弄、阿得</span><span lang='EN-US'>in</span><span style='font-family:新細明體,serif'>走來田內看時，閣已經有幾ā個人面憂結結，佇遮遹。</span></font></p>

<p><font size='3'><span style='font-family:新細明體,serif'>水已經退到圳溝ê懸度，溝中不時流著死雞、死鴨、柴頭</span><span lang='EN-US'>……</span><span style='font-family:新細明體,serif'>湳湳ê路上，滿滿攏是粟仔，彼田岸，有幾个所在去予沖歹去。佇崩去ê田岸附近，一排排ê秧仔，更是歪膏揤斜。</span></font></p>

<p><span style='font-family:新細明體,serif'><font size='3'><br/></font></span></p><p><span style='font-family:新細明體,serif'><font size='3'>「唉！秧仔差不多攏淹死啊。」看著青錦錦ê秧仔誠濟是予大雨拍甲變脯，阿得ê心不禁悲傷萬分。</font></span></p>

<p><font size='3'><span style='font-family:新細明體,serif'>「可毋是？我遮田岸閣一角崩崩去，秧仔嘛流走有夠濟」尤送兄手比倚溪一面崩去ê田岸</span><span lang='EN-US'>s</span><span style='font-family:新細明體,serif'>ē</span><span lang='EN-US'>-</span><span style='font-family:新細明體,serif'>神講。</span></font></p>

<p><span style='font-family:新細明體,serif'><font size='3'>「聽講前年做大水淹去ê李厝ê附近，閣予流失一大片土地呢。」金和伯講：「水都是對彼爿溪底一直漲起來ê。」</font></span></p>

<p><span style='font-family:新細明體,serif'><font size='3'>「李厝附近？」阿弄驚甲目白舌吐。因為伊佇遐閣種三分外地ê番薯。</font></span></p>

<p><span lang='EN-US'><font size='3'> </font></span></p>

<p><span style='font-family:新細明體,serif'><font size='3'>「幹恁娘咧！水利組合（日據時代負責水利設施ê機構），一年挈咱偌濟錢，代誌到遮，一點仔嘛無來替咱拍算。」</font></span></p>

<p><span style='font-family:新細明體,serif'><font size='3'>「你挈出錢了後，伊創啥閣管你死活？」</font></span></p>

<p><span style='font-family:新細明體,serif'><font size='3'>「毋是講欲做烏溪護岸？」金和伯共掛佇頷頸ê竹薰吹挈落來，點火、歕兩喙，然後講。</font></span></p>

<p><span style='font-family:新細明體,serif'><font size='3'>「做，等伊一年毋做，兩年毋做，咱規庄驚是已經變做溪河啊。」</font></span></p>

<p><span style='font-family:新細明體,serif'><font size='3'>大水是做啊，粟仔、傢俱、畜牲嘛流流去啊，看看抑是無奈何。逐家白著急，怨嘆一下，嘛著散去。</font></span></p>

<p><span lang='EN-US'><font size='3'> </font></span></p>

<p><font size='3'><span style='font-family:新細明體,serif'>經過六月底這場水害了後，佇土厝厝庄附帶地</span><span lang='EN-US'>[</span><span style='font-family:新細明體,serif'>今彰化和美遐</span><span lang='EN-US'>]</span><span style='font-family:新細明體,serif'>發生兩个大問題。一个是按怎預防水害，另外閣是業佃</span><span lang='EN-US'>[</span><span style='font-family:新細明體,serif'>業主佮佃戶</span><span lang='EN-US'>]</span><span style='font-family:新細明體,serif'>之間ê紛爭啊。</span></font></p>

<p><span style='font-family:Cambria Math,serif' lang='EN-US'> </span></p></div></td></tr></tbody></table></div></div><br /><small>Updated on <abbr class="updated" title="2013-05-07T05:31:58.532Z">&#20116;&#26376; 7, 2013</abbr> by <span class="author"><span class="vcard"><a class="fn" href="mailto:maoyilu0720@gmail.com">Zephyr Lu</a></span></span> (<a href="../history.html">Version <span class="sites:revision">6</span></a>)</small><br /></div></div></body></html>