<html><head><title>ATA099119&#24605;&#28085;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../111/index.html">111</a></small></td></tr><tr><td><small><a href="../aar098131jia-hong/index.html">AAR098131&#22025;&#40251;</a></small></td></tr><tr><td><small><a href="../acc099120lin-ya/index.html">ACC099120&#29747;&#38597;</a></small></td></tr><tr><td><small><a href="../ama098130wan-ji/index.html">AMA098130&#19975;&#24049;</a></small></td></tr><tr><td><small><a href="../ata099102jun-yu/index.html">ATA099102&#22343;&#32701;</a></small></td></tr><tr><td><small><a href="../ata099103jia-you/index.html">ATA099103&#20339;&#20305;</a></small></td></tr><tr><td><small><a href="../ata099105jia-ying/index.html">ATA099105&#20339;&#30408;</a></small></td></tr><tr><td><small><a href="../ata099106hui-ling/index.html">ATA099106&#34137;&#33491;</a></small></td></tr><tr><td><small><a href="../ata099107yan-zi/index.html">ATA099107&#24421;&#23388;</a></small></td></tr><tr><td><small><a href="../ata099108ming-hao/index.html">ATA099108&#21517;&#28009;</a></small></td></tr><tr><td><small><a href="../ata099109fang-ting/index.html">ATA099109&#33459;&#23159;</a></small></td></tr><tr><td><small><a href="../ata099112jun-ting/index.html">ATA099112&#37406;&#23159;</a></small></td></tr><tr><td><small><a href="../ata099113cheng-zhan/index.html">ATA099113&#25215;&#23637;</a></small></td></tr><tr><td><small><a href="../ata099118you-zhen/index.html">ATA099118&#31056;&#31118;</a></small></td></tr><tr><td><small>ATA099119&#24605;&#28085;</small></td></tr><tr><td><small><a href="../ata099120yu-jie/index.html">ATA099120&#22948;&#28500;</a></small></td></tr><tr><td><small><a href="../ata099121yi-ting/index.html">ATA099121&#24609;&#23159;</a></small></td></tr><tr><td><small><a href="../ata099122yi-ying/index.html">ATA099122&#24609;&#31310;</a></small></td></tr><tr><td><small><a href="../ata099128jia-hua/index.html">ATA099128&#20339;&#27194;</a></small></td></tr><tr><td><small><a href="../ata099129wan-lun/index.html">ATA099129&#23113;&#32184;</a></small></td></tr><tr><td><small><a href="../ata099130yi-xuan/index.html">ATA099130&#26131;&#36562;</a></small></td></tr><tr><td><small><a href="../ata099134jia-qi/index.html">ATA099134&#22025;&#29738;</a></small></td></tr><tr><td><small><a href="../ata099141yi-xuan/index.html">ATA099141&#22869;&#33841;</a></small></td></tr><tr><td><small><a href="../ata099144wei-zhen/index.html">ATA099144&#29771;&#35998;</a></small></td></tr><tr><td><small><a href="../ata099145xin-hui/index.html">ATA099145&#27427;&#24935;</a></small></td></tr><tr><td><small><a href="../ata099146ya-wen/index.html">ATA099146&#20126;&#38639;</a></small></td></tr><tr><td><small><a href="../ata099147mao-yi/index.html">ATA099147&#25035;&#20736;</a></small></td></tr><tr><td><small><a href="../ata099182shu-yu/index.html">ATA099182&#26360;&#22948;</a></small></td></tr><tr><td><small><a href="../ata099184han-ting/index.html">ATA099184&#28698;&#38662;</a></small></td></tr><tr><td><small><a href="../ata099185kai-qin/index.html">ATA099185&#24887;&#33465;</a></small></td></tr><tr><td><small><a href="../shi-zi-lu-wang-shi-lang/index.html">&#21313;&#23383;&#36335;-&#29579;&#35433;&#29701;</a></small></td></tr><tr><td><small><a href="../kai-xue-de-tou-yi-yi-tian/index.html">&#38283;&#23416;&#30340;&#38957;&#19968;&#22825;</a></small></td></tr><tr><td><small><a href="../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2013shoatai/4026622458625938751"><h3><span class="entry-title">ATA099119&#24605;&#28085;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<div>
<p style='text-indent:11.25pt'><span style='line-height:17.05pt;letter-spacing:0.7pt'><strong><font style='color:rgb(51,51,51)' size='4' color='#000000'><font size='5' color='#990000'>捧了你的香爐<br/></font>「我勸你猶是教四書較好！」尚古先生</font><font size='4' color='#9900ff'>一</font></strong></span><font size='4' color='#9900ff'><span style='line-height:22.71875px'><b>爿</b></span></font><strong style='line-height:17.05pt;letter-spacing:0.7pt;text-indent:11.25pt;font-size:10pt'><font style='color:rgb(51,51,51)' size='4' color='#000000'>食薰，</font><font size='4' color='#9900ff'>一</font></strong><font size='4' color='#9900ff'><span style='line-height:22.71875px'><b>爿</b></span></font><strong style='text-indent:11.25pt;font-size:10pt;line-height:17.05pt;letter-spacing:0.7pt'><font style='color:rgb(51,51,51)' size='4' color='#000000'>嚴肅</font><font size='4' color='#ff0000'>的</font><font size='4'><font color='#333333'>講。</font></font></strong></p><p style='text-indent:11.25pt'><font style='letter-spacing:0.7pt;line-height:17.05pt;font-weight:bold' size='4'><font color='#ff0000'>遮</font></font><font style='letter-spacing:0.7pt;line-height:17.05pt;font-weight:bold;color:rgb(51,51,51)' size='4' color='#000000'>位尚古先生，是一个超過四十歲的老師，伊是一个想欲考官位的讀冊人，</font><font style='letter-spacing:0.7pt;line-height:17.05pt;font-weight:bold' size='4' color='#9900ff'>無<br/>論伊也就是一个崇拜四書</font><font style='letter-spacing:0.7pt;line-height:17.05pt;font-weight:bold;color:rgb(51,51,51)' size='4' color='#000000'>，認為四書是一部的天公地道的聖經的孔教徒；</font><font><font style='letter-spacing:0.7pt;line-height:17.05pt;font-size:large;font-weight:bold' color='#9900ff'>大有</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>「凡是讀冊人，非讀四書不可」的看法，伊尤其是一个有道德家</font><font style='letter-spacing:0.7pt;line-height:17.05pt;font-size:large;font-weight:bold' color='#ff0000'>面孔</font><font style='letter-spacing:0.7pt;line-height:17.05pt;font-size:large;font-weight:bold' color='#333333'>的衛道先</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>生。伊對現代的啥物男女平等，拍破階級</font><font style='letter-spacing:0.7pt;line-height:17.05pt;font-size:large;font-weight:bold' color='#ff0000'>這</font><font style='letter-spacing:0.7pt;line-height:17.05pt;font-size:large;font-weight:bold' color='#333333'>款代誌，攏當</font><font style='letter-spacing:0.7pt;line-height:17.05pt;font-size:large;font-weight:bold' color='#ff0000'>做</font><font style='letter-spacing:0.7pt;line-height:17.05pt;font-size:large;font-weight:bold' color='#333333'>是毒蛇猛獸的款。</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>因為伊是上主張男女有別，長幼有序的先生；所以對新學說、新思想，是抱</font><font style='letter-spacing:0.7pt;line-height:17.05pt;font-size:large;font-weight:bold' color='#ff0000'>著</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>一點嘛無信任－嘛有可能是極端反對的態度。</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>伊</font><font style='letter-spacing:0.7pt;line-height:17.05pt;font-size:large;font-weight:bold' color='#ff0000'>定定</font><font style='letter-spacing:0.7pt;line-height:17.05pt;font-size:large;font-weight:bold' color='#333333'>講：「這馬是人心不古，世風日下</font><font style='letter-spacing:0.7pt;line-height:17.05pt;font-size:large;font-weight:bold' color='#ff0000'>矣</font><font style='letter-spacing:0.7pt;line-height:17.05pt;font-size:large;font-weight:bold' color='#333333'>！」伊閣怨嘆：</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>「不能起孔子於地下，以震其春秋褒貶之筆。」通予現代遐的伊所認為「亂臣</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>賊子」的驚惶。</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>伊因為看見這个</font><font style='letter-spacing:0.7pt;line-height:17.05pt;font-size:large;font-weight:bold' color='#333333'>新民先生，逐工所教的，攏是伊認為是危險思想的冊；「教化</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>萬民」的聖書－四書、撇到五里霧中去，心肝頭當然是無囥佇心內，所以專工</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>行來想欲苦勸伊。</font><br/><font style='letter-spacing:0.7pt;line-height:17.05pt;font-size:large;font-weight:bold;color:rgb(51,51,51)' size='5' color='#990000'>瘋女<br/></font><font style='letter-spacing:0.7pt;line-height:17.05pt;font-size:large;font-weight:bold' color='#333333'>「痟查某！痟查某！」規路頂的人攏頭</font><font style='letter-spacing:0.7pt;line-height:17.05pt;font-size:large;font-weight:bold' color='#ff0000'>攑攑</font><font style='letter-spacing:0.7pt;line-height:17.05pt;font-size:large;font-weight:bold' color='#333333'>，像咧鬥鬧熱的款，大聲</font><font style='letter-spacing:0.7pt;line-height:17.05pt;font-size:large;font-weight:bold' color='#ff0000'>叫著</font><font style='letter-spacing:0.7pt;line-height:17.05pt;font-size:large;font-weight:bold' color='#333333'>。</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>我佮景津兄，拄拍算對</font><font style='letter-spacing:0.7pt;line-height:17.05pt;font-size:large;font-weight:bold' color='#ff0000'>這</font><font style='letter-spacing:0.7pt;line-height:17.05pt;font-size:large;font-weight:bold' color='#333333'>條巷仔經過，欲去遐揣朋友；雄雄聽著有人</font><font style='letter-spacing:0.7pt;line-height:17.05pt;font-size:large;font-weight:bold' color='#ff0000'>喊著</font><font style='letter-spacing:0.7pt;line-height:17.05pt;font-size:large;font-weight:bold' color='#333333'>，閣</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>看著一大陣人徛佇遐，搖頭</font><font style='letter-spacing:0.7pt;line-height:17.05pt;font-size:large;font-weight:bold' color='#ff0000'>搟</font><font style='letter-spacing:0.7pt;line-height:17.05pt;font-size:large;font-weight:bold' color='#333333'>腦，</font><font style='letter-spacing:0.7pt;line-height:17.05pt;font-size:large;font-weight:bold' color='#ff0000'>七七處處</font><font style='letter-spacing:0.7pt;line-height:17.05pt;font-size:large;font-weight:bold' color='#333333'>，親像有啥物奇怪的代誌欲發生的</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>款。</font><font style='letter-spacing:0.7pt;line-height:17.05pt;font-size:large;font-weight:bold' color='#9900ff'>使我</font><font style='letter-spacing:0.7pt;line-height:17.05pt;font-size:large;font-weight:bold' color='#333333'>真好奇，我不知不覺就佮景津兄徛佇遐無震動；綴人攑頭看，啊喲！</font><br/><font style='letter-spacing:0.7pt;line-height:17.05pt;font-size:large;font-weight:bold' color='#333333'>是一个起痟的查某！</font><br/></font></p><div style='text-indent:0px'><font><span style='letter-spacing:0.7pt;line-height:17.05pt;font-size:10pt;font-weight:normal;text-indent:11.25pt'><strong><font size='4'><font color='#333333'>只看著彼</font><font color='#ff0000'>个</font><font color='#333333'>少女－大概是二十歲左右的少女，頭毛亂操操，</font></font></strong></span><span style='text-indent:11.25pt;line-height:22.71875px'><font size='4' color='#ff0000'><b>褪腹裼</b></font></span><span style='line-height:1.6;font-size:10pt;text-indent:11.25pt'><font><font style='font-size:large;font-weight:bold;letter-spacing:0.7pt;line-height:17.05pt' color='#333333'>，手頭提一</font></font></span></font></div><span style='line-height:17.05pt;letter-spacing:0.7pt'><strong><font size='4'><font color='#333333'>枝火叉；佇厝頂跪咧，一直走來走去，毋過面已經用甲足癩哥矣，認袂出來是</font><br/><font color='#ff0000'>誰</font><font color='#333333'>，啊！遮是</font><font color='#ff0000'>偌</font><font color='#333333'>可憐閣</font><font color='#ff0000'>偌</font><font color='#333333'>可悲的一</font><font color='#ff0000'>个</font><font color='#333333'>代誌啊，</font><font color='#ff0000'>予</font><font color='#333333'>我拍</font><font color='#ff0000'>了</font><font color='#333333'>一个寒顫。</font></font></strong></span><p style='LINE-HEIGHT:17.05pt;TEXT-INDENT:11.25pt'><span style='letter-spacing:0.7pt'><strong><font size='4'><font color='#333333'>---------------------------------------------------------------------------------------------------------------------------------------------------------------</font></font></strong></span></p><p><span style='font-family:新細明體,serif'><font size='4'>「可憐矣！那會小小年歲的一个查某，得著這種痟病？」我真怨嘆，家己講著。</font></span></p>

<p><font size='4'><span style='font-family:新細明體,serif'>「只要是心肝頭有不滿的所在，就會惹起來，這咧女子大概嘛是</span><span lang='EN-US'>……</span><span style='font-family:新細明體,serif'>」景津兄細聲對我講。</span></font></p>

<p><span style='font-family:新細明體,serif'><font size='4'>景津兄的話，話猶未講了，耳邊雄雄聽見：「共伊掠落來！」的聲音響起。</font></span></p>

<p><span style='font-family:新細明體,serif'><font size='4'>這時陣人群內底，閣是一陣吵吵鬧鬧。</font></span></p>

<p><span style='font-family:新細明體,serif'><font size='4'>憨憨的站在門邊的彼咧中年婦女，大概是彼咧瘋查某的媽媽，伊的面色看起來面憂面結，強欲嚎出來的款，伊的聲音咧抖，叫別人共伊鬪跤手，共彼个痟查某掠下來。</font></span></p>

<p><span style='font-family:新細明體,serif'><font size='4'>「唉！你這个查某囝，無是真有精神？是按怎這馬去得著這種病咧！？」一个白頭毛的阿婆按呢問。</font></span></p>

<p><span style='font-family:新細明體,serif'><font size='4'>「這是按怎知影？毋過佇前幾工的暗暝，伊說伊拄著一个頭毛亂操操的查某鬼，就按呢驚甲得病。」痟查某怹老母哀愁的講。</font></span></p>

<p><span style='font-family:新細明體,serif'><font size='4'>「這大概是一咧痟查某鬼，當時，那會無愛緊請一个法師來治伊？」另外一个徛佇我身邊的查埔人插喙講。</font></span></p>

<p><span style='font-family:新細明體,serif'><font size='4'>「毋是無按呢作過！就連彼咧法師嘛講沖著痟查某鬼，怎樣攏治袂好伊。」</font></span></p>

<p><span style='font-family:新細明體,serif'><font size='4'>「你的查某囝，當時才變成這咧模樣呢？」一个三十來歲的婦人嘛搶前按呢問。</font></span></p>

<p><font size='4'><span style='font-family:新細明體,serif'>「真早以前就發作矣。」講的時陣閣共指頭向內底凊彩指：「恁看！厝內的家私、物件攏予伊摃碎矣</span><span lang='EN-US'>……</span><span style='font-family:新細明體,serif'>」</span></font></p>

<p><span style='font-family:新細明體,serif'><font size='4'>「瘋女又要打人了呀！」人群內底又閣是一陣吵吵鬧鬧，共遐咧婦人的話拍斷。</font></span></p>

<p><span style='font-family:新細明體,serif'><font size='4'>只見欲去掠彼个痟查某的查埔人，總共有六七个，个个攏真結束、勇敢，敢若準備趕去戰地的勇士仝款的結束、勇敢；但是最後躊躇著，無一咧人敢倚過；因為伊一看人行倚，就提火叉欲掔人。</font></span></p>

<p><font size='4'><span style='font-family:新細明體,serif'>「二三个先爬去</span><span style='font-family:新細明體,serif;background-repeat:initial initial'>厝尾頂</span><span style='font-family:新細明體,serif'>，賰的人就在厝下跤等。」這是一个看鬧熱的看客提出的主意。</span></font></p>

<p><span style='font-family:新細明體,serif'><font size='4'>「就算講爬到厝尾頂，又閣愛按怎才會當倚過？伊手內共火叉提牢牢，而且瘋女的氣力誠大。」</font></span></p>

<p><span style='font-family:新細明體,serif'><font size='4'>「哼哼！按呢嘛傷無路用矣，二三個查埔人猶比袂過一个痟查某的氣力？阿呆！恁袂曉嘛提一支棍仔去共伊嚇驚？」</font></span></p>

<p><span style='font-family:新細明體,serif'><font size='4'>你一句，我一句，後來紲看著三個較勇健的，手內攏提著一支棍仔，爬去厝尾頂。</font></span></p>

<p><span style='font-family:新細明體,serif'><font size='4'>一開始痟查某看著人想欲掠他，嘛真努力佮亻因抵抗，厝尾頂不比大路，任伊怎樣定力，攏是徛袂穩的，跤一跙，就跋落來啊。下跤的人見伊落落來，攏順著這个局勢，走去頭前，起跤動手，共伊掠起來。佳哉厝無懸。</font></span></p>

<p><span style='font-family:新細明體,serif'><font size='4'>這場鬧劇，就按呢落幕了，遐看鬧熱的人，嘛攏各人行各人的路散啊。我嘛不得不招了景津兄離開這个所在，到彼个朋友的厝內去。</font></span></p>

<p style='text-align:center' align='center'><span style='font-family:新細明體,serif'><font size='4'>二</font></span></p>

<p><span style='font-family:新細明體,serif'><font size='4'>事後的彼一暝，我才佇若虛兄家裡，對琇鸞女士的喙內，聽著下面的一段事實。</font></span></p>

<p><span style='font-family:新細明體,serif'><font size='4'>這个痟查某，小名號做紫鳳，原來是一个前清時代的貢生醫儀先生的女公子，但是，真不幸的，佇伊八歲的彼一年，伊的老爸就過身矣；只會當倚靠著伊的老爸，佮老祖媽來晟養。</font></span></p>

<p><span style='font-family:新細明體,serif'><font size='4'>後來伊煞生作閣袂䆀，雖然袂當講是美如天仙，煞嘛值得掛上「美人」這个美名。而且伊的個性溫馴，品行端正，佇舊式女子中，講實在話伊會當講是數一數二的。</font></span></p>

<p><span style='font-family:新細明體,serif'><font size='4'>因為伊生佇按呢的一个家庭，所以嘛毋捌上過一擺學堂，猶毋過天資聰慧的伊，真知影愛捌字、讀冊的女子，有時嘛對亻因阿兄唸會曉幾首小學千家詩，這嘛算是捌一寡寡字矣。</font></span></p>

<p><font size='4'><span style='font-family:新細明體,serif'>若是講著伊上</span><span lang='EN-US'>gâu</span><span style='font-family:新細明體,serif'>的，就是裁縫，每一領衫，只要予伊的目睭看過，無論外歹作，外新奇，伊攏仿的出來，所以厝內的人對伊真疼惜。</span></font></p>

<p><span style='font-family:新細明體,serif'><font size='4'>這馬的伊已經十九歲矣，所以伊的阿母嘛早就共伊的終身大事用予妥當，這佇舊例頂頭，男大當婚，女大當嫁，也是真四常的代誌；尤其是：爸母之命，媒妁之言，做阿母的替伊款好，就更加符合禮數。</font></span></p>

<p><span style='font-family:新細明體,serif'><font size='4'>老實講，就是紫鳳本人，嘛毋敢反對，也無才調反對；因為伊本身是一个守規矩的姑娘，只要聽著人講「嫁」，伊就歹勢甲面攏紅記記，就算講亻因阿母真正共這門親事講予伊聽，問伊的意見，伊嘛是無意見通講，就算講有意見，是欲安怎講出喙咧？</font></span></p>

<p><span style='font-family:新細明體,serif'><font size='4'>這馬親事總算是講定了，男方也已經佇三過月前的一个吉日，大肆宣揚的來共伊訂婚啊，這佇亻因兜，攏是真佮意的，就是伊家己，雖然毋捌講出喙，毋過想來一定嘛是足滿意的。</font></span></p>

<p><span style='font-family:新細明體,serif'><font size='4'>誰知影竟然去予騙啊！佇做親的彼時，彼个媒人婆是外呵咾的，伊講彼个少年－伊的未婚夫－是一个學校的卒業生，人品是真大方、真巧神、真端正；厝內閣有錢，</font></span></p><p><strong><font size='4'><font color='#333333'>---------------------------------------------------------------------------------------------------------------------------------------------------------------</font></font></strong></p><p><span style='font-family:新細明體,serif'><b><font size='4'>人閣足信任伊；這馬伊佇家己經營的店內處理全部的代誌，將來嫁予伊，是偌呢啊安穩，偌爾啊會當享福，穿的、食的、蹛的，攏毋免煩惱，伊的親情，嘛會足疼惜欸；厝內的雜事，閣毋免操煩，更加感覺一世清閑；會當嫁予伊真正是祖先有保庇，唉！誰料想會著這只是媒人婆定定用的騙人的步數！？</font></b></span></p>

<p><span style='font-family:新細明體,serif'><b><font size='4'>俗語咧講：「鴨卵密密也有縫。」無偌久，這塊黑布著按呢暴露啊，這是對伊的姨婆的所在得到的消息。</font></b></span></p>

<p><span style='font-family:新細明體,serif'><b><font size='4'>有一工，因為伊的姨婆厝內迎神，有的鬧熱，來請伊的老母去耍，伊就佮伊作伙去。</font></b></span></p>

<p><span style='font-family:新細明體,serif'><b><font size='4'>這一暝，人攏去看戲的時陣，伊的姨婆偷偷地共伊阿母講－本底伊是袂佇遐出現－誰知影代誌無拄好，竟然予伊偷聽著，按呢一來，男方的底細，總算是予伊探出來啊。</font></b></span></p>

<p><span style='font-family:新細明體,serif'><b><font size='4'>原來伊的未婚夫，是一个無賴，性地歹，又閣是一个完全無講理的人，只要你惹伊袂爽，抑是無合伊的脾氣，你就準備討皮疼，伊啥物攏不管，更加無分是非，一落手，就共你拍甲唉唉叫。</font></b></span></p>

<p><b><font size='4'><span style='font-family:新細明體,serif'>因此，逐家攏真驚伊，毋肯佮伊有來往，伊逐工毋是跋筊、就是走查某間，按呢就準拄煞，正經代誌攏毋做，無錢，就去店內提；人無愛予伊，就開始四界烏白罵，所以</span><span lang='EN-US'>in</span><span style='font-family:新細明體,serif'>厝內的人，除了</span><span lang='EN-US'>in</span><span style='font-family:新細明體,serif'>阿母，逐家攏討厭伊。這門親事，嘛是</span><span lang='EN-US'>in</span><span style='font-family:新細明體,serif'>阿母用心計較，硬替伊爭取來的；其他的人攏毋肯插伊。</span></font></b></p>

<p><span style='font-family:新細明體,serif'><b><font size='4'>自從伊知影這个歹消息了後，伊就像失去靈魂的款，定定咧憂愁；有時閣會家己一个人關佇房間內底嚎，人叫伊食物件，伊食袂落，人叫伊睏，伊嘛睏袂去；就連伊上愛的裁縫，嘛做袂來矣。</font></b></span></p>

<p><span style='font-family:新細明體,serif'><b><font size='4'>伊嘛捌想過欲佮阿母講，講伊欲共婚約解除；但是佇嚴格的禮教進前，是欲叫伊去佗位生一份勇氣？就算講出來，嘛袂赴啊，這馬已經是水潑落地嘛難收矣；所以，伊只好怨恨伊家己的命運。</font></b></span></p>

<p><span style='font-family:新細明體,serif'><b><font size='4'>不知影佇啥物時陣伊竟然開始起痟，男方彼爿顛倒是講伊中文明的毒，伊有了自由戀愛的對象，欲佮伊愛的人結合，才會假起痟，想欲毀婚，所以刁工共婚期提早，無偌久就欲過門。</font></b></span></p>

<p style='text-align:center'><span lang='EN-US'><font size='6' color='#ff9900'> &lt;瘋女完></font></span></p><p><font size='4' face='pmingliu, serif' color='#000000'><b>新民先生？伊雖然投身佇「鑄造背時事的人物」的書塾，「維持鋼常名教」的書塾；但是伊的思想，煞真新奇；伊是有心改變舊式教育的人，雖然講伊嘛捌受著真濟人的反對、攻擊，佮親情朋友的苦勸；毋過伊的態度、伊的精神，煞是有頭有尾。所以尚古先生的好意，伊當然嘛是毋聽落去。</b></font></p><font size='4' face='pmingliu, serif' color='#000000'><b>

<p>「尚古先生！你的好意，我真感謝！毋過，你的主張，我就袂接受矣！」新民先生一爿檢書，一爿講。</p>

<p>「你到底是存啥物心，抱著啥物主見，是按怎遐爾怨恨四書，是按怎毋願意教四書，是毋是四書會害人？請問！」尚古先生急欲問。</p>

<p>「啊！你是欲問我抱啥物主見，存啥物心？」新民先生躊躇一下了後講：「內容好䆀先莫講，對程度彼面來看，就已經無符合小學生來學習啊！」</p>

<p>「這可能是小學生家己毋肯認真啊？」</p>

<p>紲落來尚古先生講著孔老先生，教學生真認真，講一大堆，閣講著伊家己六歲的時陣按怎讀冊、先生按怎教；伊到幾歲的時陣唸完四書，到幾歲的時陣就上考場去考試來做例。一直講四書是足適合小學生程度的冊。只要小學生肯用功，就袂困難。</p>

<p>「若是小學生毋願意用功？」</p>

<p>「哈哈！無彩你教這幾年的冊，猶毋知影『玉不琢，不成器。』這兩句話的道理？只要咱作先生的，會當嚴格監督，就袂驚學生無認真矣？」尚古先生撚喙鬚得意地講。</p>

<p>伊閣講：「我較早嘛教過袂少頭殼頇顢，毋肯專心讀冊的學生，偌是你可能閣欲怪東怪西啊！毋過我想了真濟辦法，拍伊，罵伊，懲罰伊，到後來，遐的學生，大部分攏會使共冊本背甲真熟。」最後伊閣真得意地講：「這攏是咱嚴加監督的功勞？咦！『教不嚴，師之惰。』」</p>

<p>「不過<span lang='EN-US'>…………..</span>」新民先生共桌頂的冊款好，一爿假無意的講。</p>

<p>「不過。哼！你閣想欲共『傷殘酷啊』四个字提出來講啊？哈哈！」尚古先生像一个先知者仝款，共伊的喙笑開講。</p>

<p>「按呢嘛袂䆀。」新民先生頕頭：「假使強迫一个囡仔共伊無法度消化的物件抑是無佮意的物件食落去，對伊的心理上、生理上兩方面，攏是有害的。總講一句，囡仔無佮意的冊抑是看無的冊，做先生的，若是想欲強迫伊讀落去，嘛是對伊的心理上、生理上兩方面，攏是有缺點的！」</p>

<p>「敢講因為啥物心理上、生理上兩句廢話，就會當凊凊彩彩共這本『教化萬民』的冊擲掉？」尚古先生有一寡仔甲無意的講。</p>

<p>「閣有<span lang='EN-US'>………</span>」</p>

<p>「閣有？」尚古先生好奇地問。</p>

<p>「是的，你應該明白！這個四書，不但袂當適合囡仔的心理、生理，閣有一个大缺點<span lang='EN-US'>……….</span>」</p>

<p>「啥物？哼哼！敢講比你們所<span lang='EN-US'>……….</span>」</p>

<p>「這一個缺點，就是太毋合時事！」新民先生繼續講落去。</p>

<p>這句話，尚古先生無聽閣會使，一聽見新民先生講著四書是毋合時事的冊；自然地，予伊心肝頭一腹火；敢若是新民先生欲佮伊拼命的款，就共伊心中的不滿攏講出來。</p>

<p>「哼哼！我看起來猶是時勢毋合四書吧！」尚古先生不爽地說。</p>

<p>「啥物意思？」</p>

<p>「你毋知影？我想若是逐家攏會使照四書內底講的話去做，毋是會使創造一个『忠孝節義』的好時勢？這毋是叫作時勢毋合四書？」</p></b></font><p><strong><font size='4'><font color='#333333'>---------------------------------------------------------------------------------------------------------------------------------------------------------------</font></font></strong></p><p><span style='font-family:新細明體,serif'><font size='4' color='#000000'><b>「哈哈，好一个尚古先生矣！你想看覓，假使這馬的人，閣守著兩千年前的道理，敢閣會使，按呢就變成退化，抑是無進化的人？你嘛應該知影人類社會是會進步啊！」</b></font></span></p><p><span style='font-family:新細明體,serif'><font size='4' color='#000000'><b>「啥物進化不進化？哼哼！敢講『無君臣上下，父子五倫』叫做進化？敢講『淫奔野合』的時勢，才算是好時勢？」尚古先生奸笑的講：「你應該知影『信而好古』、『祖述堯舜』、『好古敏求』，就是因為按呢更加愛保持咱進前的淳樸風氣；誰知影你煞講遐的代誌是退化！？唉！像你這款人，作先生這種上頂階級攏按呢，莫怪世風日下啊！」紲落來閣吐幾喙烏氣。</b></font></span></p><p><span style='font-family:新細明體,serif'><font size='4' color='#000000'><b>新民先生只是咧無閒整理冊，準備明仔載欲上課；對尚古先生的話，敢若無啥要緊。尚古先生煞閣咧講這馬的人心是按怎不古，道德是按怎敗壞，親像是老學者古板的話；講甲喙瀾全沫，講紲，伊閣講啥物：「今仔日，人的心、世間的道理會當保持，攏是因為有書塾的緣故，結果你竟然學了洋奴化、番仔式，實在是傷過無瞭解家己的任務啊！」共新民先生教示。</b></font></span></p><p><span style='font-family:新細明體,serif'><font size='4' color='#000000'><b>新民先生等伊共喙瀾噴紲，才笑笑對伊講：「今仔日社會的亂象，人心的可怕，嘛是因為有這款書塾的緣故！？」</b></font></span></p><p><span style='font-family:新細明體,serif'><font size='4' color='#000000'><b>「放恁娘的屁！這種話你竟然講得出喙！？」尚古敢若是拄著冤仇人似的，目睭擘大蕊，跳起來，摃桌仔大聲講。</b></font></span></p><p><span style='font-family:新細明體,serif'><font size='4' color='#000000'><b>「敢有無著？」</b></font></span></p><p><font size='4' color='#000000'><b><span style='font-family:新細明體,serif'>「著</span><span lang='EN-US'>…………………………</span><span style='font-family:新細明體,serif'>」尚古先生氣甲連話攏講不出來。</span></b></font></p><p><font size='4' color='#000000'><b><span style='font-family:新細明體,serif'>「這馬社會頂的人，當咧發揚人類平等，遐敗壞的書塾，『長幼尊卑』這類的冊；社會頂已經咧實行戀愛自由、結婚自由啊，遐敗壞的書塾，煞閣咧教啥物『爸母之命，媒妁之言』彼類的禮法；社會頂的人，攏想欲計謀逐家仝款的幸福，遐的腐儒、塾師，煞欲教人去過奴才的生活</span><span lang='EN-US'>………………</span><span style='font-family:新細明體,serif'>唉！其他種種敗壞的神權說、宿命觀，這無算是禍留社會是啥物？像這款的書塾，閣會使留？」新民先生毋驚麻煩的講。</span></b></font></p><p><span style='font-family:新細明體,serif'><font size='4' color='#000000'><b>兩個人就你一句、我一句，冤家啊。</b></font></span></p><p><span style='font-family:新細明體,serif'><font size='4' color='#000000'><b>尚古先生嘛真拍拚共四書的好處、舊教法的好處、舊制度的好處，呵咾甲會觸舌；一爿閣共新教材、新教法，是啥物害人的，是啥物耽誤子弟的；新制度是啥物毀滅國家的制度，是破壞倫理的歹制度，講甲無聲，罵甲臭頭。</b></font></span></p><p><span style='font-family:新細明體,serif'><font size='4' color='#000000'><b>按呢一來，新民先生嘛只好一項一項佮伊解說。所以，尚古先生就見笑轉受氣。竟然無講情理，共新民先生罵甲臭頭。閣提新民先生予人排斥的代誌出來講：「哼哼！你的教材好、教法好，莫怪莫怪！若毋是遐爾好，若會予人排斥？若會教了冊無錢通領？」</b></font></span></p><p><font size='4' color='#000000'><b><span style='font-family:新細明體,serif'>講嘛實在。這是因為佇前一年的年頭，有一个庄跤人家，</span><span lang='EN-US'>tshuā</span><span style='font-family:新細明體,serif'>伊的後生，愛新民先生共伊教。閣愛新民先生教伊讀四書。新民先生當然是無贊成的，伊就苦勸伊改讀別種適合的冊；閣共四書無適合的所在，講予伊聽；但是，彼咧庄跤人？伊雖然毋捌讀過冊，拜過孔先生；無了解四書是啥物，四書有啥物好䆀？新民先生所紹介的新冊是啥物？好抑是䆀？可是因為伊生來就受傳統的舊觀念、舊信仰所縛牢；毋肯相信伊？所以伊雖然講袂直接批評新民先生，排斥新書，毋過</span><span lang='EN-US'>in</span><span style='font-family:新細明體,serif'>後生轉去食中晝的時陣，就不准伊閣去學校啊。甚至閣四界講新民先生的歹話。所以，這馬尚古先生，才會提這件代誌來共伊剾洗。</span></b></font></p><p><span style='font-family:新細明體,serif'><font size='4' color='#000000'><b>「哈哈！這有啥物好大驚小怪的？只不過是因為伊無知爾爾！敢閣值得一笑？」新民先生冷冷的講。</b></font></span></p><p><font size='4' color='#000000'><b><span style='font-family:新細明體,serif'>尚古先生聽見「無知」兩個字，就感覺新民先生是在笑罵伊；真正是「是可忍也，孰不可忍也」啊。一直跳起來。氣甲烏白罵：「白痴！你這个狗飼的，你這个沒老爸的禽獸。」遂閣講：「好！好！好！欲計較就計較到底！好好！若無，就揀一個日子試看覓</span><span lang='EN-US'>……………………….</span><span style='font-family:新細明體,serif'>呸！我劉尚古一定捧你的香爐</span><span lang='EN-US'>……………………</span><span style='font-family:新細明體,serif'>」無等伊講了，就無顧一切走轉去。</span></b></font></p><p><span style='font-family:新細明體,serif'><font size='4' color='#000000'><b>「欲捧我的香爐？哈哈！我早就家己捧起來啊。毋免你雞婆！你又閣何必遮爾受氣？加坐一會下！」新民先生猶原保持伊彼種冷靜的態度，講耍笑的講。</b></font></span></p><p><span style='font-family:新細明體,serif'><font size='4' color='#000000'><b>「我劉尚古一定愛捧你的香爐！看覓啊你是偌厲害？」尚古先生彩嘛無彩，嘴內碎碎念，就家己大步走出去。</b></font></span></p><p>









</p><p><span style='font-family:新細明體,serif'><font size='4' color='#000000'><b>「伊欲捧我的香爐？」新民先生家己一个人碎碎念。一爿佇厝內底行來行去，親像是咧想啥物的來回行著！</b></font></span></p><p style='text-align:center'><span style='font-family:新細明體,serif'><b><font size='6' color='#ff9900'>&lt;完></font></b></span></p><p><strong><font size='4'><font color='#333333'>---------------------------------------------------------------------------------------------------------------------------------------------------------------</font></font></strong></p><p> </p>
<p style='LINE-HEIGHT:17.05pt;TEXT-INDENT:11.25pt'><span style='LETTER-SPACING:0.7pt;COLOR:#333333'><strong><font size='4' color='#ff0000'>●原文：</font></strong></span></p>
<p style='LINE-HEIGHT:17.05pt;TEXT-INDENT:11.25pt'><span style='LETTER-SPACING:0.7pt;COLOR:#333333;FONT-SIZE:11.5pt'><strong>清楚喚出那座山名，接著喃喃念起鄰近的城鎮地名。兩人有如在他方遇到了同鄉，雖然年紀仿若祖孫，卻能重溫熟悉的語言。</strong></span></p>
<p style='LINE-HEIGHT:17.05pt;TEXT-INDENT:11.25pt'><span style='LETTER-SPACING:0.7pt;COLOR:#333333;FONT-SIZE:11.5pt'><strong>「那是哪裡？」你問。</strong></span></p>
<p style='LINE-HEIGHT:17.05pt;TEXT-INDENT:11.25pt'><span style='LETTER-SPACING:0.7pt;COLOR:#333333;FONT-SIZE:11.5pt'><strong>「帝汶，」她說，「北邊的村莊。」</strong></span></p><span style='FONT-FAMILY:新細明體,serif;LETTER-SPACING:0.7pt;COLOR:#333333;FONT-SIZE:11.5pt'><strong>村外有條溪流，沿著溪邊小路走上山頂，有一座二次大戰紀念碑，她以特殊的腔調說，石碑旁邊有座生鏽的大砲，附近還有木條密封的洞穴，傳說洞裡有很多骷髏頭，曾經有人溜進去尋寶，結果從另一個山頭出來。</strong></span></div>
<div>--------------------------------------------------------------------------------------------------------------------------------------------------------------------------------------------------------------------------------------------------------------------------------</div>
<div><font size='3' color='#38761d'><strong>●台羅翻譯：</strong></font></div>
<div><font size='3' color='#38761d'><strong>Tshing-tshó huàn tshut hit ê suann ê miâ,suà--lo̍h-khì khin-siann liām tio̍h hū-kīn siânn-tìn ê tē-miâ.</strong></font></div>
<div><font size='3' color='#38761d'><strong>Nn̄g lâng ná-tshin-tshiūnn sī tī thann-hiong tú tio̍h kāng hiong,sui-liân nî-kí tshin-tshiūnn tsóo sun,suah ē-tàng tîng un si̍k-sāi ê gí-giân.</strong></font></div>
<div><font size='3' color='#38761d'><strong> </strong></font></div>
<div><font size='3' color='#38761d'><strong>「Hia sī tó-uī ?」lí būn.</strong></font></div>
<div><font size='3' color='#38761d'><strong>「Tè bûn,」i kóng,「pak-pîng ê tsng-thâu.」</strong></font></div>
<div style='TEXT-ALIGN:left'><font size='3'><strong><font color='#38761d'><span style='TEXT-ALIGN:center;LINE-HEIGHT:1.6'>Tsng-thâu </span><span style='TEXT-ALIGN:center;LINE-HEIGHT:1.6'>guā-kháu </span>ū tsi̍t tiâu khe,iân <span style='LINE-HEIGHT:1.6'>khe pinn sió-lōo kiânn tsiūnn suann-tíng,ū tsi̍t tsō jī tshù tāi-tsiàn ê kì-liām pi,i í ti̍k-sû ê khiunn-kháu kóng,tsio̍h pi pinn ū tsi̍t tsō senn-sian ê tuā phàu,hū-kīn iáu-ū bo̍k tiâu hong khí--lâi ê khang,thuân-suat khang lāi-té ū tsiânn tsē sí-lâng kut-thâu,bat ū lâng suan ji̍p--khì</span> tshuē pó-tsōng,kiat-kó tuì pa̍t-ê suann-thâu tshut-lâi.</font></strong></font> </div>
<div>
<div>--------------------------------------------------------------------------------------------------------------------------------------------------------------------------------------------------------------------------------------------------------------------------------</div></div>
<div><strong><font size='3'><font color='#000000'>●漢羅翻譯：</font><br/><span style='LETTER-SPACING:0.7pt;COLOR:rgb(51,51,51)'>清楚</span><span style='LETTER-SPACING:0.7pt'><font color='#ff0000'>喚出</font></span><span style='LETTER-SPACING:0.7pt;COLOR:rgb(51,51,51)'>彼</span><span style='LETTER-SPACING:0.7pt'><font color='#ff0000'>个</font></span><span style='LETTER-SPACING:0.7pt;COLOR:rgb(51,51,51)'>山的名，紲落去輕聲念</span><span style='LETTER-SPACING:0.7pt'><font color='#ff0000'>著</font></span><span style='LETTER-SPACING:0.7pt;COLOR:rgb(51,51,51)'>附近城鎮的地名。兩人若親像</span><span style='LETTER-SPACING:0.7pt'><font color='#ff0000'>係</font></span><span style='LETTER-SPACING:0.7pt;COLOR:rgb(51,51,51)'>佇他鄉拄著同鄉，雖然年紀親像祖孫，煞會當重溫熟似的語言。</span></font></strong></div>
<div style='LINE-HEIGHT:17.05pt;TEXT-INDENT:11.25pt'><span style='LETTER-SPACING:0.7pt'><strong><font style='COLOR:rgb(51,51,51)' size='3' color='#000000'>「遐</font><font size='3' color='#ff0000'>係</font><font style='COLOR:rgb(51,51,51)' size='3' color='#000000'>佗位 ？」你問。</font></strong></span></div>
<div style='LINE-HEIGHT:17.05pt;TEXT-INDENT:11.25pt'><span style='LETTER-SPACING:0.7pt;COLOR:#333333'><strong><font size='3' color='#000000'>「帝汶，」伊講，「北爿的庄頭。」</font></strong></span></div>
<div><strong><font size='3'><span style='LINE-HEIGHT:22.71px;TEXT-INDENT:15px;COLOR:rgb(51,51,51)'>庄頭</span><span style='FONT-FAMILY:新細明體,serif;LETTER-SPACING:0.7pt;COLOR:rgb(51,51,51)'>外口有一條溪，沿溪邊小路行上山頂，有一座二次大戰的紀念碑，伊以特殊的腔調講，石碑邊有一</span><span style='FONT-FAMILY:新細明體,serif;LETTER-SPACING:0.7pt'><font color='#ff0000'>座</font></span><span style='FONT-FAMILY:新細明體,serif;LETTER-SPACING:0.7pt;COLOR:rgb(51,51,51)'>生鉎的大砲，附近猶有</span><span style='FONT-FAMILY:新細明體,serif;LETTER-SPACING:0.7pt'><font color='#ff0000'>木條</font></span><span style='FONT-FAMILY:新細明體,serif;LETTER-SPACING:0.7pt;COLOR:rgb(51,51,51)'>封起來的空，傳說空內底有誠濟死人骨頭，捌有人旋入去揣寶藏，結果對別个山頭出來。</span></font></strong> </div>
<div>--------------------------------------------------------------------------------------------------------------------------------------------------------------------------------------------------------------------------------------------------------------------------------</div>
<div>【崁頂】<br/>華語造句：我想要住在小山的山頂。<br/>漢羅造句：我想欲蹛佇崁頂。<br/>台羅造句：Guá siūnn-beh tuà-tī Khàm-tíng</div></div></td></tr></tbody></table></div></div><br /><small>Updated on <abbr class="updated" title="2013-06-02T17:24:53.782Z">&#20845;&#26376; 2, 2013</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="history.html">Version <span class="sites:revision">22</span></a>)</small><br /><br /></div><hr /><div>Subpages (1): <a href="yang-shou-yu-peng-le-ni-de-xiang-lu-feng-nue/index.html">&#26954;&#23432;&#24858;-&#25447;&#20102;&#20320;&#30340;&#39321;&#29200;/&#30219;&#22899;</a></div><hr /><div><b>Attachments (2)</b><br /><br /><div class="hentry attachment" id="https://sites.google.com/feeds/content/site/2013shoatai/774090978028979670"><a class="entry-content entry-title" href="&#33775;&#21488;&#22577;&#21578;.pdf">&#33775;&#21488;&#22577;&#21578;.pdf</a> - on <abbr class="updated" title="2013-06-02T17:34:09.322Z">&#20845;&#26376; 2, 2013</abbr> by <span class="author"><span class="vcard"><a class="fn" href="mailto:sarah810406@gmail.com">&#29579;&#24605;&#28085;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2013shoatai/6675543759137706541"><a class="entry-content entry-title" href="&#25447;&#20102;&#20320;&#30340;&#39321;&#29200;&#9679;&#30219;&#22899;.docx">&#25447;&#20102;&#20320;&#30340;&#39321;&#29200;&#9679;&#30219;&#22899;.docx</a> - on <abbr class="updated" title="2013-04-22T18:45:45.458Z">&#22235;&#26376; 22, 2013</abbr> by <span class="author"><span class="vcard"><a class="fn" href="mailto:sarah810406@gmail.com">&#29579;&#24605;&#28085;</a></span></span> (Version <span class="sites:revision">1</span>)</div></div></div></td></tr></table></body></html>