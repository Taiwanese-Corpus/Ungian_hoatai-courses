<html><head><title>&#21608;&#37329;&#27874;-&#24801;&#39764;&#30340;&#20351;&#32773; (Version 2)</title></head><body><div class="hentry webpage" id="https://sites.google.com/feeds/content/site/2013shoatai/8561819651149798604"><h3><span class="entry-title">&#21608;&#37329;&#27874;-&#24801;&#39764;&#30340;&#20351;&#32773;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-align:center' align='center'><span style='font-family:新細明體,serif'>惡魔的使徒</span></p>

<p style='text-indent:24.0pt'><span style='font-family:新細明體,serif'>若是講起巴德‧范任古恐驚知影的人無濟。毋過若講起牧師的范先生，就算講是現在老街頂面猶定定予人掛佇喙咧，自以前伊就是一个通人知的人物。一八五三年伊出世佇咧加拿大西爿的溫達里奧洲，是一个正港的英國人。</span></p>

<p style='text-indent:24.0pt'><span style='font-family:新細明體,serif'>伊佇咧細漢的時陣，父母著相連紲來過身去。過無外久，作打鐵師傅个阿叔嘛過身去矣，佇十一歲彼年予人送去孤兒院，最後變成一个無親無情个孤獨之身。</span></p>

<p style='text-indent:24.0pt'><span style='font-family:新細明體,serif'>佇孤兒院嘛定定逃走。落尾手毋是作油漆店个師仔就是作汽船頂面的工仔。總講一句，頭路換來換去，到最後無法度安定落來的原因，毋免問就知影伊是生成愛作賊仔。</span></p>

<p style='text-indent:24.0pt'><span style='font-family:新細明體,serif'>毋過，奇怪的是，親像伊這款身軀無半項的人，到底是如何出運，既然佇一八七三到一八七六年中間佇修道院學習。已經無法度知影伊是因為信仰抑是其他的原因。總講一句，佇這四年內底，伊對烏暗的環境突然間變成佇修道院學習。可惜沒變的是伊偷提物件的怪癖，聽講伊嘛因為按呢一直無法度提到傳教師的資格。</span></p>

<p style='text-indent:24.0pt'><span style='font-family:新細明體,serif'>伊佇修道院的時期拄好佮歐洲美國的強國侵略</span><span lang='EN-US'>(tshim-lio̍k)</span><span style='font-family:新細明體,serif'>中國大陸仝一个時代。鴉片戰爭的南京條約、亞羅號事件的北京條約等等，使得歐洲美國的強國不斷佇東亞地區建立據點</span><span lang='EN-US'>(kì-tiám)</span><span style='font-family:新細明體,serif'>，是侵略東亞的時代。</span></p>

<p style='text-indent:24.0pt'><span style='font-family:新細明體,serif'>伊嘛是這个時代的青年，莫怪伊的眼光自然投向這个方向。</span></p>

<p style='text-indent:24.0pt'><span style='font-family:新細明體,serif'>一八七八年，伊總算因為自願去海外作傳教師去香港。予伊目睭看甲花煞煞，是伊頭一擺看到東洋寶庫佮冷冰冰的加拿大草原完全無仝款的奇景。而且就算講是來自西洋的文明人嘛袂感覺著任何不方便佇這異鄉生活。</span></p>

<p style='text-indent:24.0pt'><span style='font-family:新細明體,serif'>但是無外久了後，伊佮「白鳥夫人」私通</span><span lang='EN-US'>(</span><span style='font-size:13.5pt;font-family:Times New Roman,serif;color:black' lang='EN-US'>su-thong</span><span lang='EN-US'>)</span><span style='font-family:新細明體,serif'>的代誌煏空了後，予伊無法度擱蹛佇舒適的香港。首先先到汕頭，佇遮嘛無法度安蹛。擱逃到廈門，最後不得已逃到臺灣的時陣，拄好是中法戰爭開戰進前風風雨雨的一八八三年。佇臺灣自鴉片戰爭以來排斥英國的思想上強烈的時陣。教會的門窗隨時攏會去予石頭、磚仔、瓦杮仔</span><span lang='EN-US'>(hiā-phuè-á</span><span style='font-family:新細明體,serif'>　</span><span lang='EN-US'>)</span><span style='font-family:新細明體,serif'>攻擊。</span></p>

<p style='text-indent:24.0pt'><span style='font-family:新細明體,serif'>毋過伊一定愛忍耐不可，彼是義務。因為佇修道院。</span></p>

<p style='text-indent:24.0pt'><span style='font-family:新細明體,serif'>「如果正爿的喙䫌予人拍，嘛愛共倒爿的喙䫌斡過來準備予人拍。」</span></p>

<p style='text-indent:24.0pt'><span style='font-family:新細明體,serif'>去予人按呢教育過來的。</span></p>

<p style='text-indent:24.0pt'><span style='font-family:新細明體,serif'>另外，伊是大英帝國侵略東亞的先遣部隊、無忍耐就無法度達成任務。</span></p></div></td></tr></tbody></table></div></div><br /><small>Updated on <abbr class="updated" title="2013-04-29T06:25:03.770Z">&#22235;&#26376; 29, 2013</abbr> by <span class="author"><span class="vcard"><a class="fn" href="mailto:cinderellaguo7@gmail.com">&#37101;&#20339;&#30408;</a></span></span> (<a href="../history.html">Version <span class="sites:revision">2</span></a>)</small><br /></div></div></body></html>