<html><head><title>&#21608;&#37329;&#27874;-&#24801;&#39764;&#30340;&#20351;&#32773; (Version 5)</title></head><body><div class="hentry webpage" id="https://sites.google.com/feeds/content/site/2013shoatai/8561819651149798604"><h3><span class="entry-title">&#21608;&#37329;&#27874;-&#24801;&#39764;&#30340;&#20351;&#32773;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<p style='TEXT-ALIGN:center' align='center'><span style='FONT-FAMILY:新細明體,serif'>惡魔的使徒</span></p>
<p style='TEXT-INDENT:24pt'><span style='FONT-FAMILY:新細明體,serif'>若是講起巴德‧范任古恐驚知影的人無濟。毋過若講起牧師的范先生，就算講是現在老街頂面猶定定予人掛佇喙咧，自以前伊就是一个通人知的人物。一八五三年伊出世佇咧加拿大西爿的溫達里奧洲，是一个正港的英國人。</span></p>
<div style='TEXT-INDENT:24pt'><span style='FONT-FAMILY:新細明體,serif'>伊佇咧細漢的時陣，父母著相連紲來過身去。過無外久，<font color='#ff0000'>做</font>打鐵師傅<font color='#ff0000'>的</font>阿叔嘛過身去矣，佇十一歲彼年予人送去孤兒院，最後變成一个無親無情<font color='#ff0000'>的</font>孤獨之身。</span></div>
<div style='TEXT-INDENT:24pt'><span style='FONT-FAMILY:新細明體,serif'>佇孤兒院嘛定定逃走。落尾手毋是<font color='#ff0000'>做</font>油漆店<font color='#ff0000'>的</font>師仔就是<font color='#ff0000'>做</font>汽船頂面的工仔。總講一句，頭路換來換去，到最後無法度安定落來的原因，毋免問就知影伊是生成愛<font color='#ff0000'>做</font>賊仔。</span></div>
<div style='TEXT-INDENT:24pt'><span style='FONT-FAMILY:新細明體,serif'>毋過，奇怪的是，親像伊這款身軀無半項的人，到底是如何出運，既然佇一八七三到一八七六年中間佇修道院學習。已經無法度知影伊是因為信仰抑是其他的原因。總講一句，佇這四年內底，伊對烏暗的環境突然間變成佇修道院學習。可惜<font color='#ff0000'>無</font>變的是伊偷提物件的怪癖，聽講伊嘛因為按呢一直無法度提<font color='#ff0000'>著</font>傳教師的資格。</span></div>
<div style='TEXT-INDENT:24pt'><span style='FONT-FAMILY:新細明體,serif'>伊佇修道院的時期拄好佮歐洲美國的強國侵略</span><span lang='EN-US'>(tshim-lio̍k)</span><span style='FONT-FAMILY:新細明體,serif'>中國大陸仝一个時代。鴉片戰爭的南京條約、亞羅號事件的北京條約等等，<font color='#9900ff'>予</font>歐洲美國的強國不斷佇東亞地區建立據點</span><span lang='EN-US'>(kì-tiám)</span><span style='FONT-FAMILY:新細明體,serif'>，是侵略東亞的時代。</span></div>
<p style='TEXT-INDENT:24pt'><span style='FONT-FAMILY:新細明體,serif'>伊嘛是這个時代的青年，莫怪伊的眼光自然投向這个方向。</span></p>
<div style='TEXT-INDENT:24pt'><span style='FONT-FAMILY:新細明體,serif'>一八七八年，伊總算因為自願去海外<font color='#ff0000'>做</font>傳教師去香港。予伊目睭看甲花煞煞，是伊頭一擺看<font color='#ff0000'>著</font>東洋寶庫佮冷冰冰的加拿大草原完全無仝款的奇景。而且就算講是<font color='#9900ff'>來自(<font size='3'><strong>lâi-tsū</strong></font>參考教育部閩南語辭典 )</font>西洋的文明人<u>佇這異鄉生活</u>嘛<u>袂感覺著任何<font color='#ff0000'>無</font>方便</u>。</span></div>
<div style='TEXT-INDENT:24pt'><span style='FONT-FAMILY:新細明體,serif'>但是無外久了後，伊佮「白鳥夫人」私通</span><span lang='EN-US'>(</span><span style='FONT-FAMILY:Times New Roman,serif;COLOR:black;FONT-SIZE:13.5pt' lang='EN-US'>su-thong</span><span lang='EN-US'>)</span><span style='FONT-FAMILY:新細明體,serif'>的代誌煏空了後，予伊無法度<font color='#ff0000'>閣</font>蹛佇<font color='#ff0000'>四序</font>的香港。首先先到汕頭，佇遮嘛無法度安蹛。<font color='#ff0000'>閣</font>逃到廈門，最後不得已逃到臺灣的時陣，拄好是中法戰爭開戰進前風風雨雨的一八八三年。佇臺灣自鴉片戰爭以來排斥英國的思想上強烈的時陣。教會的門窗隨時攏會去予石頭、磚仔、瓦杮仔</span><span lang='EN-US'>(hiā-phuè-á</span><span style='FONT-FAMILY:新細明體,serif'>　</span><span lang='EN-US'>)</span><span style='FONT-FAMILY:新細明體,serif'>攻擊。</span></div>
<p style='TEXT-INDENT:24pt'><span style='FONT-FAMILY:新細明體,serif'>毋過伊一定愛忍耐不可，彼是義務。因為佇修道院。</span></p>
<p style='TEXT-INDENT:24pt'><span style='FONT-FAMILY:新細明體,serif'>「如果正爿的喙䫌予人拍，嘛愛共倒爿的喙䫌斡過來準備予人拍。」</span></p>
<p style='TEXT-INDENT:24pt'><span style='FONT-FAMILY:新細明體,serif'>去予人按呢教育過來的。</span></p>
<p style='TEXT-INDENT:24pt'><span style='FONT-FAMILY:新細明體,serif'>另外，伊是大英帝國侵略東亞的先遣部隊、無忍耐就無法度達成任務。</span></p><p style='TEXT-INDENT:24pt'><span style='font-family:新細明體,serif;text-indent:24pt;line-height:1.6;font-size:10pt'>-------------------------------------------------------------------------------------------------------------------------------------------------------------------------------------------------------------------------------------------</span></p><p style='text-indent:24.0pt'><font size='2' color='#000000'><span style='font-family:新細明體,serif'>首先伊共台灣話學會曉，揣一个縛跤的查某人入家門，伊閣改名號做<u>范林中</u>。然後對飼雞</span><span lang='EN-US'>--</span><span style='font-family:新細明體,serif'>ê變做是飼豬</span><span lang='EN-US'>—</span><span style='font-family:新細明體,serif'>ê，最後總算是共尿桶嘛囥入去房間。經過伊的拍拚，對淡水搬來到</span><span lang='EN-US'>T</span><span style='font-family:新細明體,serif'>街的教會時，伊已經予人尊稱為「牧師的范先生」。比較（</span><span style='font-family:Times New Roman,serif' lang='EN-US'>pí-kàu</span><span style='font-family:新細明體,serif'>）較無用心的人甚至袂感覺著伊是紅毛人</span><span lang='EN-US'>(</span><span style='font-family:Times New Roman,serif' lang='EN-US'>âng-mn̂g-lâng)</span><span style='font-family:新細明體,serif'>。因為伊白色的皮膚大部分已經予熱帶<span lang='EN-US'>(</span></span><span style='font-family:Times New Roman,serif' lang='EN-US'>jia̍t-tài)</span><span style='font-family:新細明體,serif'>的大日</span><span style='font-family:Times New Roman,serif' lang='EN-US'>(tuā-ji̍t)</span><span style='font-family:新細明體,serif'>曝甲</span><span style='font-family:新細明體,serif'>烏趖趖，目睭仁可能是因為飯菜的原因也起了變化。過無外久，伊就按<span lang='EN-US'>T</span>街的信徒厝內底正式迎</span><span style='font-family:新細明體,serif'>娶</span><span style='font-family:新細明體,serif'>劉氏查某入門，嘛改名做<u>范任有</u>。毋管是別人結婚抑是辦喪事，攏會使看到伊的形影。</span></font></p>

<p style='text-indent:24.0pt'><font size='2' color='#000000'><span style='font-family:新細明體,serif'>猶毋過，雖然伊遮爾拍拚，猶原是改袂掉偷提物件的怪癖，這是伊</span><span style='font-family:新細明體,serif'>上大的缺點</span><span style='font-family:新細明體,serif'>。彼就是偷提別人厝內奉祀佇尪架桌頂的神主牌仔。入去人兜了後，首先伊就共眼光囥佇咧尪架桌頂的神主牌仔，伊佮別人講話的時陣，就已經想欲對佛壇動手。沒問題，只要認為別人袂起懷疑的話，就大膽的幹起來。</span></font></p>

<p style='text-indent:24.0pt'><font size='2' color='#000000'><span style='font-family:新細明體,serif'>且說，正當伊一心一意佇</span><span style='font-family:新細明體,serif'>拉攏</span><span style='font-family:新細明體,serif'>台灣的原住民的時陣，伊上關心的中國大陸發生了一寡仔變化。就是面對</span><span style='font-family:新細明體,serif'>歐洲美國的強國</span><span style='font-family:新細明體,serif'>以外，當時予人認為是小島國家日本的侵入。無外久嘛會佇澎湖島、台灣登陸<span lang='EN-US'>(</span></span><span style='font-family:Times New Roman,serif' lang='EN-US'>ting-lio̍k</span><span style='font-family:新細明體,serif' lang='EN-US'>)</span><span style='font-family:新細明體,serif'>。</span></font></p>

<p style='text-indent:24.0pt'><span style='font-family:新細明體,serif'><font size='2' color='#000000'>彼當時，范牧師佇做啥物代誌<span lang='EN-US'>--</span>咧？</font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>伊逐工一定去每一間厝訪問一擺，轉來了後，連鞭提出筆記簿仔</font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>暗街仔區<span lang='EN-US'>3</span></font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>出世<span lang='EN-US'>2</span></font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>著瘧症<span lang='EN-US'>6</span></font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>吸鴉片者<span lang='EN-US'>11</span></font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>精神異常者<span lang='EN-US'>2</span></font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>無家可歸者<span lang='EN-US'>21</span></font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>無家可歸的囡仔<span lang='EN-US'>3</span></font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>規家轉去祖國者<span lang='EN-US'>6</span></font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>斟酌共記錄落來。最後的「規家轉去祖國者」時，伊感覺心情真沉重，共筆掠甲絚絚，規个人踅神踅神，毋知佇想啥。</font></span></p>

<p style='text-indent:24.0pt'><font size='2' color='#000000'><span style='font-family:新細明體,serif'>佮前一工的家庭訪問表比較看覓，就會使對伊的筆記簿仔內底，發現若是有佇中國大陸彼爿的戰亂消息，民心就漸漸無穩定。有錢的驚去予土匪搶，冗早就搬到安全的所在。離開家鄉拍工趁錢的人嘛轉去家族</span><span style='font-family:新細明體,serif'>所蹛</span><span style='font-family:新細明體,serif'>的故鄉。</span></font></p>

<p style='text-indent:24.0pt'><span style='font-family:新細明體,serif'><font size='2' color='#000000'>遹佇巷仔內的，就只有遐無家可歸的人。</font></span></p>

<p style='text-indent:24.0pt'><font size='2' color='#000000'><span style='font-family:新細明體,serif' lang='EN-US'>(</span><span style='font-family:新細明體,serif'>對矣，這陣正是上好的機會<span lang='EN-US'>)</span></span></font></p>

<p style='text-indent:24.0pt'><font size='2' color='#000000'><span style='font-family:新細明體,serif'>伊總算共筆記簿仔闔起來，</span><span style='font-family:新細明體,serif'>然後</span><span style='font-family:新細明體,serif'>企起來。忽然間足</span><span style='font-family:新細明體,serif'>大力共</span><span style='font-family:新細明體,serif'>掛佇窗邊的銅鑼</span><span style='font-family:新細明體,serif'>（</span><span style='font-family:Times New Roman,serif' lang='EN-US'>tâng-lô</span><span style='font-family:新細明體,serif'>）敲落去</span><span style='font-family:新細明體,serif'>，佇走廊</span><span style='font-family:Times New Roman,serif' lang='EN-US'>(tsáu-lông)</span><span style='font-family:新細明體,serif'>響起真尖的懸音。予使用人陳哥驚一趒。</span></font></p>

<p style='text-indent:24.0pt'><span style='font-family:新細明體,serif'><font size='2' color='#000000'>「主人，有事代誌叫我─」</font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>「著，無錯是我叫的。─敲門，佇西洋無你這款毋捌禮數的人，毋敲門就入去人的房間。重來。」</font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>然後，伊就越頭開始佇室內踅來踅去。這種情形就是伊欲開始講話的動作，佇踅圓箍仔的時陣，拄才鬱牢的表情開始放冗，總算用沉重口氣講：</font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>「陳哥上清楚暗街仔的地理，可能已經知影矣！最近無家可歸的人增加的情形真嚴重。我親目睭看到咧欲枵死的人，應該愛想一寡仔救濟的方法。」</font></span></p>

<p style='text-indent:24.0pt'><span style='font-family:新細明體,serif'><font size='2' color='#000000'>「嘿！主人，這馬混亂才拄欲開始。是有一寡吵吵鬧鬧的人。」</font></span></p>

<p style='text-indent:24.0pt'><font size='2' color='#000000'><span style='font-family:新細明體,serif'>「話毋是按呢講，現此時正是神救世間人的時陣，我欲盡我所有的能力，就算講是</span><span style='font-family:新細明體,serif'>蹛</span><span style='font-family:新細明體,serif'>一暗暝抑是食一頓飯也好，也愛救人。──這是</span><span style='font-family:新細明體,serif'>順從</span><span style='font-family:新細明體,serif'>神的命令。」</span></font></p>

<p style='text-indent:24.0pt'><font size='2' color='#000000'><span style='font-family:新細明體,serif'>范牧師佇講遮的話的時陣，用正手手指頭仔拈著十字架<span lang='EN-US'>(</span></span><span style='font-family:Times New Roman,serif' lang='EN-US'>si̍p-jī-kè</span><span style='font-family:新細明體,serif' lang='EN-US'>)</span><span lang='EN-US'> </span><span style='font-family:新細明體,serif'>徙來到胸坎頭前，這的時陣有一種袂使侵犯的尊嚴。陳哥親像認真甲欲跪落去，伊講：</span></font></p>

<p style='text-indent:24.0pt'><span style='font-family:新細明體,serif'><font size='2' color='#000000'>「啊！主人，真使人感動的話，嘛是這个原因，我崇拜主人就親像崇拜神仝款，嘿嘿──。冗早集合逐家。」</font></span></p>

<p style='text-indent:24.0pt'><font size='2' color='#000000'><span style='font-family:新細明體,serif'>對愛扶</span><span lang='EN-US'>
 
 
  
  
  
  
  
  
  
  
  
  
  
  
 
 
 

 
</span><span style='font-family:新細明體,serif'>脬的陳哥，閣講一句、</span></font></p>

<p style='text-indent:24.0pt'><font size='2' color='#000000'><span style='font-family:新細明體,serif'>「講是神佇救人，</span><span lang='EN-US'>
 

 
</span><span style='font-family:新細明體,serif'>轉來。」</span></font></p>

<p style='text-indent:24.0pt'><font size='2' color='#000000'><span style='font-family:新細明體,serif'>確認陳哥的背影消失佇走廊的斡角了後，范牧師共門窗關甲密密密，一目</span><span lang='EN-US'>
 
</span><span style='font-family:新細明體,serif'>仔變成一个眼神真利的人。伊真緊行轉去桌仔邊。一看，對屜仔上底層抽出一張地圖佇桌仔頂展開。</span></font></p>

<p style='text-indent:24.0pt'><span style='font-family:新細明體,serif'><font size='2' color='#000000'>彼是伊每一工个個別訪問家庭抑是散步，種種的活動了後詳細畫落來的<span lang='EN-US'>T</span>街的地圖。</font></span></p>

<p style='text-indent:24.0pt'><b><span style='font-family:新細明體,serif'><font size='2' color='#000000'>二</font></span></b></p>

<p style='text-indent:24.0pt'><font size='2' color='#000000'><span style='font-family:新細明體,serif'>召集</span><span style='font-family:Times New Roman,serif' lang='EN-US'>(tiàu-tsi̍p</span><span style='font-family:新細明體,serif' lang='EN-US'>)</span><span style='font-family:新細明體,serif'>無家可歸的人大約有一百个。</span></font></p>

<p style='text-indent:24.0pt'><span style='font-family:新細明體,serif'><font size='2' color='#000000'>伊馬上召集信徒，要求逐家準備齊全，收留無家可歸的人，同時嘛袂袂記得書寫「<span lang='EN-US'>XX</span>教會救濟所」的招牌，掛佇大馬路邊。</font></span></p>

<p style='text-indent:24.0pt'><span style='font-family:新細明體,serif'><font size='2'><font color='#000000'>看到彼个招牌來的無家可歸的人，變甲愈來愈濟。其中嘛袂少是無人請家己來的人。</font></font></span></p></div></td></tr></tbody></table></div></div><br /><small>Updated on <abbr class="updated" title="2013-05-06T15:52:53.363Z">&#20116;&#26376; 6, 2013</abbr> by <span class="author"><span class="vcard"><a class="fn" href="mailto:cinderellaguo7@gmail.com">&#37101;&#20339;&#30408;</a></span></span> (<a href="../history.html">Version <span class="sites:revision">5</span></a>)</small><br /></div></div></body></html>