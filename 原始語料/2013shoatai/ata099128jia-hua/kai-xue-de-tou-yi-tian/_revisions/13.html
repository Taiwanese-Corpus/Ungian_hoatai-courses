<html><head><title>&#38283;&#23416;&#30340;&#38957;&#19968;&#22825; (Version 13)</title></head><body><div class="hentry webpage" id="https://sites.google.com/feeds/content/site/2013shoatai/4284764715345269157"><h3><span class="entry-title">&#38283;&#23416;&#30340;&#38957;&#19968;&#22825;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><font size='3' color='#000000'>明仔載已經是王先生佇書房開學的大好日子。這是伊偌呢快樂的代誌阿！</font><div><font size='3' color='#000000'>伊－－－－－－阮的王先生，等袂赴食完晚頓，就算是元宵的熱鬧，抑無心去看，一透早爬起來眠床頂，想欲好好睏一下，準備明仔載天一光，一口氣走去書房開學去，因為這是他真正介意的一件大代誌呢！</font></div><div><font size='3' color='#000000'>「喂！<span style='line-height:1.6'>明仔載透早五點叫我起床，驚會有足多學生欲來上學。」</span></font></div><div><font size='3' color='#000000'>王先生欲轉去眠床時，閣伸出來一粒頭，對怹某閣再叮嚀，就像伊耽誤時間，「學」就開袂成矣擔心著。</font></div><div><font size='3' color='#000000'>無的確是上過甲意，伊越想欲睏，抑欲睏袂去，隨在伊按怎祈禱，毋過睏神親像故意要創治伊，按怎樣攏毋肯來伊這爿，伊嘛想欲共目睭皮合起來，伊的<span style='line-height:1.6'>目睭皮偏偏愛開目，真正予人足艱苦。</span></font></div><div><font size='3' color='#000000'><span style='line-height:1.6'>「今年，哈哈！今年一定會當過著好日子，矣！偌快活阿！」伊這時的新花，真正是開甲比壁跤的遐</span><span style='line-height:1.6'>叢紅桃還</span><span style='line-height:20px;background-color:rgb(255,255,255)'><font face='pmingliu, serif'>媠，伊想像，伊想像伊偌呢幸福的前途：</font></span></font></div><div><font size='3' color='#000000'><span style='line-height:20px;background-color:rgb(255,255,255)'><font face='pmingliu, serif'>「ＸＸ庄有十三四</font></span>个<span style='line-height:20px;background-color:rgb(255,255,255)'><font face='pmingliu, serif'>，ＸＸ寮有十來</font></span>个<span style='line-height:20px;background-color:rgb(255,255,255)'><font face='pmingliu, serif'>，ＸＸ庄說抑也有十多</font></span><span style='background-color:rgb(255,255,255)'>个，ＸＸ庄，大戇兄抑閣替我收集一寡，把學生，是的，全部攏是大學生較濟，哈哈！三十多</span><span style='line-height:1.6'>个，又閣是學生較濟，偌幸運啊！閣過規工，閣驚無夠十</span><span style='line-height:1.6'>个八</span><span style='line-height:1.6'>个麼？那按呢，毋就有四五十個嗎？」</span></font></div><div><font size='3' color='#000000'><span style='line-height:1.6'>一</span><span style='line-height:1.6'>个翻身，王先生又閣繼續著伊的幻想：</span></font></div><div><font size='3' color='#000000'><span style='line-height:1.6'>「一</span><span style='line-height:1.6'>个</span><span style='line-height:1.6'>學生，大人收十六</span><span style='line-height:1.6;font-family:Taigi Unicode,Charis SIL,Lucida Sans Unicode,Times New Roman' lang='EN-US'>箍，細漢的呢？八</span><span style='line-height:1.6;font-family:Taigi Unicode,Charis SIL,Lucida Sans Unicode,Times New Roman'>箍，呸！麻煩，就算平均十二</span><span style='line-height:1.6;font-family:Taigi Unicode,Charis SIL,Lucida Sans Unicode,Times New Roman'>箍。一五是五，二五是十，五十</span><span style='line-height:1.6'>个學生，至少抑會當賺六百</span><span style='line-height:1.6;font-family:Taigi Unicode,Charis SIL,Lucida Sans Unicode,Times New Roman'>箍。哈哈！講不定閣有較濟寡？無！就算是六百</span><span style='line-height:1.6;font-family:Taigi Unicode,Charis SIL,Lucida Sans Unicode,Times New Roman'>箍！哼！遐閣煩惱穿</span><span style='line-height:1.6;font-family:Taigi Unicode,Charis SIL,Lucida Sans Unicode,Times New Roman' lang='EN-US'>啥乜、食</span><span style='line-height:1.6;font-family:Taigi Unicode,Charis SIL,Lucida Sans Unicode,Times New Roman' lang='EN-US'>啥乜，更加無免擔心</span><span style='line-height:1.6;font-family:Taigi Unicode,Charis SIL,Lucida Sans Unicode,Times New Roman' lang='EN-US'>啥乜債務阿！是的，尚低的收入是</span><span style='line-height:1.6'>六百</span><span style='line-height:1.6;font-family:Taigi Unicode,Charis SIL,Lucida Sans Unicode,Times New Roman'>箍......」</span></font></div><div><font size='3' color='#000000'>本來就袂曉數學的王先生，一時，若像人抑變巧。</font></div><div><p><font size='3' color='#000000'><span style='font-family:新細明體,serif'>像會計大人佇編預算表時陣，編煞收入部的表記，</span><span style='font-family:新細明體,serif'>又<span lang='EN-US'><span style='background-color:rgb(255,255,238);text-decoration:none;background-repeat:initial initial' lang='EN-US'><span lang='EN-US'>順紲</span></span></span>欲共支出表記編輯起來：「上低六百</span><span style='font-family:新細明體,serif'>箍</span>的收入。」他想了一睏仔，才又閣繼續想落去：「咱一家的用度：柴、米、油、鹽<span style='font-family:Lucida Sans Unicode,sans-serif' lang='EN-US'>……</span><span style='font-family:新細明體,serif'>抑閣需要用這呢濟嗎？五六</span><span style='font-family:新細明體,serif'>个</span>人，一年只要兩百<span style='font-family:新細明體,serif'>箍</span>，喔！無！魚、肉是無法度減少的，抑有，長衫也應該減少一套，大約就算伊三百箍？」</font></p>

<p><font size='3' color='#000000'><span style='font-family:新細明體,serif'>「存年失業的時陣，毋是閣向人借用差不多三百箍</span>？」伊想著這一條債務，親像很為難的款，人抑憨阿，毋過過一睏仔，伊總算有勇氣想落去，「有啥乜困難矣？只好共今年剩的三百箍還予人，毋是有夠阿？抑閣煩惱啥乜呢」</font></p>

<p><font size='3' color='#000000'><span style='font-family:新細明體,serif'>伊佇這安靜的深夜，精神恍惚，因為反覆的佇想像伊幸運的前途，不知不覺之間，竟然做起伊的黃金之夢。</span></font></p>

<p><font size='3' color='#000000'><span style='font-family:新細明體,serif'>伊作夢，伊夢見一大群的大學生攏住伊的面頭前</span><span lang='EN-US'><span style='font-family:新細明體,serif;background-color:rgb(255,255,238);text-decoration:none;background-repeat:initial initial' lang='EN-US'><span lang='EN-US'>踅</span></span></span><span style='font-family:新細明體,serif'>，</span><span lang='EN-US'><span style='font-family:新細明體,serif;background-color:rgb(255,255,238);text-decoration:none;background-repeat:initial initial' lang='EN-US'><span lang='EN-US'>揳</span></span></span><span style='font-family:新細明體,serif'>甲差不多共一間小小的書房塞滿了，毋管是誰的面頂，攏</span><span lang='EN-US'><span style='font-family:新細明體,serif;background-color:rgb(255,255,238);text-decoration:none;background-repeat:initial initial' lang='EN-US'><span lang='EN-US'>仝款</span></span></span><span style='font-family:新細明體,serif'>對先生有尊重的眼神。</span></font></p>

<p><font size='3' color='#000000'><span style='font-family:新細明體,serif'>伊夢見，伊夢見一疊的錢在伊的書桌上跳舞、掠，真正共伊</span><span lang='EN-US'><span style='font-family:新細明體,serif;background-color:rgb(255,255,238);text-decoration:none;background-repeat:initial initial' lang='EN-US'><span lang='EN-US'>忝</span></span></span><span style='font-family:新細明體,serif'>夠了，</span><span lang='EN-US'><span style='font-family:新細明體,serif;background-color:rgb(255,255,238);text-decoration:none;background-repeat:initial initial' lang='EN-US'><span lang='EN-US'>貯</span></span></span><span style='font-family:新細明體,serif'>、</span><span lang='EN-US'><span style='font-family:新細明體,serif;background-color:rgb(255,255,238);text-decoration:none;background-repeat:initial initial' lang='EN-US'><span lang='EN-US'>貯</span></span></span><span style='font-family:新細明體,serif'>、</span><span lang='EN-US'><span style='font-family:新細明體,serif;background-color:rgb(255,255,238);text-decoration:none;background-repeat:initial initial' lang='EN-US'><span lang='EN-US'>貯</span></span></span><span style='font-family:新細明體,serif'>甲衫袋仔的</span><span lang='EN-US'><span style='font-family:新細明體,serif;background-color:rgb(255,255,238);text-decoration:none;background-repeat:initial initial' lang='EN-US'><span lang='EN-US'>斷線綴</span></span></span><span style='font-family:新細明體,serif'>，雖然講猶未清楚伊的數目，毋過，總該超過伊的料算以上？這是偌呢使人滿意的一件代誌！今嘛已經沒開館矣，毋自覺的，從夢中笑甲醒過來，這時陣，公媽廳的時鐘，當咧噹噹摃三</span><span style='font-family:新細明體,serif'>个</span>。</font></p>

<p><font size='3' color='#000000'><span style='font-family:新細明體,serif'>伊毋想欲睏阿，不！老實講就是欲睏抑睏袂落去，伊快活，伊快活甲規身軀幾乎發起燒來，真正叫伊莫閣覓佇棉被活受罪，一睏仔伊就坐起來四界看一咧。</span></font></p>

<p><font size='3' color='#000000'><span style='font-family:新細明體,serif'>「六百箍的收入，兩百箍，無！三百箍的家費，抑有，差不多三百箍的債務</span><span style='font-family:Arial,sans-serif' lang='EN-US'>……</span><span style='font-family:新細明體,serif'>」</span></font></p>

<p><font size='3' color='#000000'><span style='font-family:新細明體,serif'>親像驚袂記得，王先生的頭腦內底總是按呢盤算著，「債務兩百七十五箍，我記咧二七五加上加費三百，總合是五百七十五箍，六百箍減去五七五箍，就剩二十五箍嘛？哼！二十五箍，無！無的確不只二十五箍呢</span><span style='font-family:Arial,sans-serif' lang='EN-US'>…..</span><span style='font-family:新細明體,serif'>」</span></font></p>

<p><font size='3' color='#000000'><span style='font-family:新細明體,serif'>這一暗，王先生抑就維持這咧態度，一直到天光。</span></font></p>

<p><font size='3' color='#000000'><span style='font-family:新細明體,serif'>「起來矣」</span></font></p>

<p><font size='3' color='#000000'><span style='font-family:新細明體,serif'>今仔日已經是王先生的書房開學的日子，伊一聽到時鐘摃五个</span>，就趕緊搖身軀邊的某喊著，綴著，家己抑趕緊爬落眠床跤，伊這一急，親像有一秒鐘攏袂當慢的代誌，無錯！這正是伊袂當延遲的代誌。</font></p>

<p><font size='3' color='#000000'><span style='font-family:新細明體,serif'>第一下，就走去共怹某當年的嫁妝遐茭皮箱掀開。</span></font></p>

<p><span style='font-family:新細明體,serif'><font size='3' color='#000000'>「矣矣矣！」目睭前是幾年來的臭味，而且油漬足擠的藍布長衫，佮遐灰色氈帽，王先生按呢驚惶喊著，佇咧講著前途黑暗，使伊艱苦。</font></span></p><p><span style='font-family:新細明體,serif'><font size='3' color='#000000'>毋過，除了這以外，伊閣找袂出第二個較好的禮服。</font></span></p><p><span style='font-family:新細明體,serif'><font size='3' color='#000000'>「鞋咧？」伊壓低著頭咧扣上尾仔的扭仔，雄雄一陣想法出來，予他想起袂記的代誌。</font></span></p><p><font size='3' color='#000000'><span style='font-family:新細明體,serif'>伊</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>搝好伊的衫，慢慢的向落身軀，看覓鞋子閣會當穿嘛？冷冰冰的指頭仔剛摸著鞋頭前，一</span><span style='font-family:新細明體,serif;line-height:28px'>个</span><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>畏寒！唉矣！五枝跤指頭仔出現，失望失望，忍袂著閣按呢大聲喝！</span></font></p><p><font size='3' color='#000000'><span style='font-family:Segoe UI,Charis SIL,Lucida Sans Unicode,新細明體;line-height:20px;background-color:rgb(255,255,255)'>閣有啥款想法咧？共牀底下的舊鞋</span><span style='font-family:Segoe UI,Charis SIL,Lucida Sans Unicode,新細明體;line-height:20px'>掀掀</span><span style='font-family:Segoe UI,Charis SIL,Lucida Sans Unicode,新細明體;line-height:20px'>，害矣！毋過遐一兩雙抑不比伊今麻穿這雙閣較好，面焦的踞佇土跤。</span></font></p><p><span style='font-family:Segoe UI,Charis SIL,Lucida Sans Unicode,新細明體;line-height:20px'><font size='3' color='#000000'>「是欲按怎」這真正予伊真感慨</font></span></p><p><font size='3' color='#000000'>擽著頭，王先生來回行著。</font></p><p><font size='3'><font color='#000000'>「喔！哈哈，烏絨鞋．．．．」伊就一直想像著美好的夢，親像一切攏是伊安排似的，一睏仔，就想著一個補救的辦法，當伊甲</font><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'><font color='#000000'>in某過年買彼雙光素的鞋提過來時陣，看到伊面頂滿笑容。</font></span></font></p><p><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'><font size='3' color='#000000'>今麻既然有完美的鞋，破空的襪子又閣有什麼問題嘛？只要共伊穿較深的就好矣。</font></span></p><p><font size='3'><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'><font color='#000000'>「今仔日收到『</font></span><font face='Taigi Unicode, Charis SIL, Lucida Sans Unicode, Times New Roman' color='#000000'>贄見禮』，一定愛先買一雙新鞋。」因為受著無鞋底的艱苦，心底自然得起這</font><span style='font-family:新細明體,serif;line-height:28px'><font color='#000000'>个</font></span><font face='Taigi Unicode, Charis SIL, Lucida Sans Unicode, Times New Roman' color='#000000'>念頭。</font></font></p><p><span style='font-family:新細明體,serif'><font size='3' color='#000000'>烏白食幾嘴麋，王先生扎著滿面春風出門。</font></span></p><p><span style='font-family:新細明體,serif'><font size='3' color='#000000'>一透早－猶未六點，王先生的遐間書房的兩片大門就一片一片展開，雖然有一寡人可能是來怪罪王先生凍霜無放砲仔，毋過佇一月十六遮工，逐家店面攏當咧無閒，砲仔聲四界響起，煞是佇咧替王先生的書旁開幕慶祝，遮予王先生省錢又閣省麻煩。</font></span></p><p><font size='3' color='#000000'><span style='font-family:新細明體,serif'>噹噹噹</span><span lang='EN-US'>…..</span><span style='font-family:新細明體,serif'>九點鐘啊。</span></font></p><p><span style='font-family:新細明體,serif'><font size='3' color='#000000'>「那會到今麻攏無一个人客？」王先生勒目眉，忍袂住家己對家己講。同時，翻頭撐開目睭看著壁頂遐時鐘－遐是伊透早來重新調整過的，今麻親像佇懷疑佮喊苦時鐘行傷緊。</font></span></p><p><font size='3' color='#000000'><span style='font-family:新細明體,serif'>「以前開學只要講一聲，頭一工至少抑有十个八个來上課，遮已經是上歹的情形了，較濟的狀況是十个二十个，抑毋是什麼奇怪的代誌，那會是今那仔日的狀況咧？啊！誠衰，是不是大憨兄</span><span lang='EN-US'>in</span><span style='font-family:新細明體,serif'>無一戶一戶去通知？無！一定無！我前三工有抵著</span><span lang='EN-US'>in</span><span style='font-family:新細明體,serif'>，抑有叮嚀伊一擺，而且開學是照例閣攏是遮工。」</span></font></p><p><font size='3' color='#000000'><span style='font-family:新細明體,serif'>無聊的，</span><span lang='EN-US'><a rel='nofollow' href='http://ip194097.ntcu.edu.tw/TG/Concordance/kwic.asp?hp=hl&amp;su=%B5J%E1%C8'><span style='font-family:新細明體,serif;background-color:rgb(255,255,238);text-decoration:none;background-repeat:initial initial' lang='EN-US'><span lang='EN-US'>焦慒</span></span></a></span><span style='font-family:新細明體,serif'>的，王先生憨憨的看著通常學生走來上課的遐條路吐大氣。</span></font></p><p><font size='3' color='#000000'><span style='font-family:新細明體,serif'>「可能是全部攏無愛來上課啊？」王先生定定烏白想，上尾仔伊揣到安慰家己的想法：「無！遐是無可能！</span><span lang='EN-US'>xx</span><span style='font-family:新細明體,serif'>庄毋是有十三四个人？</span><span lang='EN-US'>xx</span><span style='font-family:新細明體,serif'>寮</span><span style='font-family:新細明體,serif'>、</span><span lang='EN-US'>xx</span><span style='font-family:新細明體,serif'>庄</span><span lang='EN-US'>…..</span><span style='font-family:新細明體,serif'>遮，遮，毋是攏有講好了矣？是！遐是一定會來。」</span></font></p><p><span style='font-family:新細明體,serif'><font size='3' color='#000000'>噹噹噹，時鐘已經拍十下。</font></span></p><p>









</p><p><span style='font-family:新細明體,serif'><font size='3' color='#000000'>偌呢討厭，今麻遐白目的時鐘閣咧鬧，看不著一个學生來上課，就連一个細漢的抑無來過，這咧時陣，真正叫王先生更加一倍鬱卒。</font></span></p><p><span style='font-family:新細明體,serif'><font size='3' color='#000000'>滴答，滴答……一秒，一分。</font></span></p><p><span style='font-family:新細明體,serif'><font size='3' color='#000000'>鐺、鐺、鐺……時鐘聲已經響十下矣。</font></span></p><p><span style='font-family:新細明體,serif'><font size='3' color='#000000'>實在是真討厭，這馬彼白目的時鐘，又擱底搞怪矣，毋若見袂到一個大的學生來上課，就算是細漢的也毋捌看過，這時，真正是予王先生加倍鬱卒。</font></span></p><p><span style='font-family:新細明體,serif'><font size='3' color='#000000'>「那會擱是遮呢稀微咧？」王先生的心肝裡，又擱是按呢想，一著急，急甲伊目屎強欲流出來，若毋是今仔日是伊頭一工開學，伊真正想欲哭哭矣甲爽快。</font></span></p><p><span style='font-family:新細明體,serif'><font size='3' color='#000000'>「今仔這個日子，可能是無適合上課吧？」伊頭腦踅一下，雄雄擱想到一點代誌，就翻到後背的桌頂，紲手提一本舊存年的日曆，若攤，若翻。</font></span></p><p><span style='font-family:新細明體,serif'><font size='3' color='#000000'>「呸！豈奇，無，十六號開學，舊曆；擱講啥物好日抑是歹日，適合抑是無適合否？哈哈！該死該死，我依向攏是無神經。」王先生想到遮，袂堪得愛笑起來，就啥物攏毋管，就歸氣擱甲日曆簿仔抨過去：「無的確擱愛等到下晡咧？到公學校放學的時，差不多兩點，哈哈，，兩點一定會來的。」</font></span></p><p><span style='font-family:新細明體,serif'><font size='3' color='#000000'>一轉念，擱予王先生歡喜甲。佇彼款憂愁、著急、失望的烏雲漸漸消失的當中，阮會使猜出伊——咱的王先生又擱在肖想伊幸運的前途，做起伊黃金的美夢……</font></span></p><p><span style='font-family:新細明體,serif'><font size='3' color='#000000'>「擱有位否？先生！」</font></span></p><p><span style='font-family:新細明體,serif'><font size='3' color='#000000'>「喔！這……」</font></span></p><p><font size='3' color='#000000'><span style='font-family:新細明體,serif'>「是啦，卡</span><span lang='EN-US'>kheh</span><span style='font-family:新細明體,serif'>淡薄啊嘛無要緊，哈，先生你實在是傷認真教育矣……」</span></font></p><p><span style='font-family:新細明體,serif'><font size='3' color='#000000'>「哈哈，無敢，無敢……」</font></span></p><p><span style='font-family:新細明體,serif'><font size='3' color='#000000'>「是真實矣啊，只要有位坐就好矣，就算是多送幾寡仔學費也無算啥，甘會使？」</font></span></p><p><span style='font-family:新細明體,serif'><font size='3' color='#000000'>「呀呀………」</font></span></p><p><span style='font-family:新細明體,serif'><font size='3' color='#000000'>紅色的紙袋仔，花貓貓的鈔票，一捲一捲佇王先生的眼前飛來飛去。</font></span></p><p><span style='font-family:新細明體,serif'><font size='3' color='#000000'>魚……肉……長衫……</font></span></p><p><span style='font-family:新細明體,serif'><font size='3' color='#000000'>鞋仔……</font></span></p><p><span style='font-family:新細明體,serif'><font size='3' color='#000000'>滴答，滴答………一秒，一分。</font></span></p><p><span style='font-family:新細明體,serif'><font size='3' color='#000000'>鐺、鐺、鐺………十一點矣。</font></span></p><p><span style='font-family:新細明體,serif'><font size='3' color='#000000'>這個聲音把王先生的美夢撞破矣。啊！攏怪討厭的時鐘喔！逼伊不得不離開伊黃金的夢境，走對伊充滿鬱卒的家庭。</font></span></p><p>









</p><p><span style='font-family:新細明體,serif'><font size='3' color='#000000'>———本篇原載自《台灣新民報》第三七五、三七六號，一九三一年八月一日、八日出版</font></span></p></div></div></td></tr></tbody></table></div></div><br /><small>Updated on <abbr class="updated" title="2013-06-04T05:58:21.746Z">&#20845;&#26376; 4, 2013</abbr> by <span class="author"><span class="vcard"><a class="fn" href="mailto:chiahua0303@gmail.com">&#26519;&#20339;&#27194;</a></span></span> (<a href="../history.html">Version <span class="sites:revision">13</span></a>)</small><br /></div></div></body></html>