<html><head><title>&#26954;&#23432;&#24858;-&#39003;&#20498;&#27515; (Version 7)</title></head><body><div class="hentry webpage" id="https://sites.google.com/feeds/content/site/2013shoatai/1777790533956187689"><h3><span class="entry-title">&#26954;&#23432;&#24858;-&#39003;&#20498;&#27515;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<p>顛倒死</p>
<p>這歸工來,巡查大人又閣咧掠販仔！按呢真正叫遐艱苦的小百姓開始<br/>哀爸叫母。親像按呢一工內攏愛予伊掠幾十个去,罰金的罰金，無錢予伊<br/>罰的,就扣留三五工；這佇一家人足濟，全倚靠伊彼隻擔仔趁幾捔小錢ê販<br/>仔,真正是比死閣較悲慘。這佮叫伊無代誌枵幾工腹肚有啥乜無仝？哀！親<br/>像這款刣人無費力ê政府，又和怪予販仔愛hûn-hui-phia̍k-sàn,提心弔膽咧？<br/>但是對人生ê堅持，無論誰抑是按呢；只要會當對死神手內解脫ê時陣，無想欲<br/>努力解脫？所以販仔抑就袂當無定定提心弔膽，顧前顧後，避免巡查大人的捕<br/>捉。<br/>　　雖然販仔是袂當無擔著擔子出門，又是袂使只管注意大人的往來，就無作<br/>買賣。因為伊生落來就無好命，怹ê祖先無出脫，無趁大錢ê本領，所以伊就無<br/>受著致蔭，接遺產，享福。<br/>　　巡查大人咧？伊又是生來愛管代誌ê人，一工內專心的想欲按怎佮無中用<br/>ê小百姓為難；哪驚你有四隻目睭、八支跤，猶顧袂著、走袂開伊ê羅網。這一<br/>來，予掠著ê人，抑著誠濟。<br/>上幸運ê，無定著會使逃過；毋過係機會足少。普通攏愛堵著一兩擺，這已經<br/>算是怹兜內底ê神明、公媽足靈聖。抑若彼命內底帶官符的，一工內予人掠著兩<br/>三擺，抑毋是無，這就是上歹運。一工之間，予罰四箍，猶是處罰扣留三五工<br/>；若無，毋就愛怹全家枵死？毋過大人怹<br/>毋管你這遮呢濟。<br/>為著這咧悲劇ê開幕，真正甲表面上的和平打破。這一來，無論啥乜人，無論<br/>啥乜所在，攏出現一種不安的氣色。只要咱佇遐簆一輪攏會使聽著足濟袂爽ê聲<br/>音，佮無仝款ê議論。確是，因為這是怹全家食飯ê問題，所以袂用無重視伊。<br/>「喂！阿番！看較斟酌！大人若來好走。」這是一咧賣涼粉條子的販子關心ê叮<br/>嚀ê伊朋友。<br/>「幹你娘！會驚死！昨早起我叫你拼勢走，你都毋聽，幹你娘！你予叫去罰幾<br/>箍銀？」這是彼咧叫作阿番ê賣冰ê販仔講的。</p><p><br/></p><p><br/></p><p><span style='font-family:新細明體,serif'>「兩箍銀</span><span style='font-family:新細明體,serif'>。</span><span style='font-family:新細明體,serif'>」一面貯涼粉予顧客的呆錢仔按呢應著。</span></p>

<p><span style='font-family:新細明體,serif'>「你真好狗命，我又閣加予伊拍一咧喙䫌」罵燒肉員的販仔，抑來插上這一句。</span></p>

<p><span style='font-family:新細明體,serif'>「幹你娘！罰金攏慘死，閣再拍喙䫌？！」</span></p>

<p><span style='font-family:新細明體,serif'>「驚幹！伊有叫你擔去菜市仔內底賣麼？」</span></p>

<p><span style='font-family:新細明體,serif'>「有。」賣涼粉條仔的呆錢仔找還了顧客的錢，按呢一面講著：「實在無情無理，哪會揀四个叫賣攏無生理；到菜市仔內愛去賣『烏南叔仔』是無？</span></p>

<p><span style='font-family:新細明體,serif'>「伊是刁故意的，若無，伊敢會毋知賣點心的一日</span><span style='font-family:新細明體,serif'>趁幾埆銀，父母某囝</span><span style='font-family:新細明體,serif'>，頭喙一大陣，活的枵死，伊安怎會叫恁去罰金咧？」一咧跔佇冰擔仔哪啉水的路邊的人按呢講著。</span></p><p><font face='新細明體, serif'>「定著是這款，伊是刁故意變衝著你ＸＸ人穿草衫無褲。」這是賣腥魚的知高講的。講完不免看四周，以防大人的巡查。</font></p><p><font face='新細明體, serif'>「有人講是官廳無錢通用，所以？？？？？」這是彼咧少年的小名叫作龜里頭的報告。</font></p><p><font face='新細明體, serif'>「敢毋是講愛買一隻『卡施汽里』自動車」</font></p><p><font face='新細明體, serif'>「幹你娘！巡查大人又閣來！抑毋走，是麼？」賣冰阿番先擔起擔子就走。</font></p><p><font face='新細明體, serif'>這一來，大家抑無法度顧慮是真是假，更加無管人客無人客，抑攏共擔子往肩胛頭擔，就親像鰗仔魚食著蘆藤水仝款亂走；差不多是共一條十字街</font><font face='Taigi Unicode, Charis SIL, Lucida Sans Unicode, Times New Roman'><span style='line-height:25px'><font style='font-size:medium' color='#22481f'>的</font><font size='2'>土粉，滾ka̍h霧茫茫。</font></span></font></p><p><font size='2' face='Taigi Unicode, Charis SIL, Lucida Sans Unicode, Times New Roman'><span style='line-height:25px'>上不幸的，就算是賣冰的金火。大概是擔仔上重矣？一面又閣予巡查接近著。一種驚惶的心態，支配著伊的身軀；無細膩，腳趾頭踢著一塊石頭。，［裂］的一聲，玻璃碗攏自動走開阿，好親像憐憫著金火負擔上重，假那</span></font><font style='text-decoration:none;font-family:Times New Roman;line-height:normal;background-color:rgb(255,255,238)' size='2' color='#444444'><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'><font color='#444444'>bē得赴</font>逃走，家己一咧一咧拔倒佇土腳。這一咧損失，予金火有多艱苦阿？你彼個歹失德的巡查大人，煞是趁著這個落井的機會，共石頭丟下去。這一來，不幸的金火，抑就予掠去罰了兩角錢,家己又閣賠了一寡家私。</span></font></p><p><font style='text-decoration:none;font-family:Times New Roman;line-height:normal;background-color:rgb(255,255,238)' size='2' color='#444444'><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>等到這一場混亂慢慢平靜下來的時陣，</span></font><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>遐的袂死的販仔，因為欲食飯的緣故，抑就無顧一切的，冒著險，共擔仔擔轉去原來的所在，猶原叫著：「來啊！涼粉條子、</span><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>芎蕉水、</span><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>枝仔冰，生魚、燒肉丸！」，作著in的買賣。</span></p><p><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>「阿姆奶無卜」毋過大家攏足喘，作伙發出了這段句話。</span></p><p><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>「唉！夭壽<font color='22481F'><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>囝</span></font>仔，那會無較早通知？」閣是爛頭乞食向著阿番按呢怪著。</span></p><p><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>「誰叫</span><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>恁顧趁錢？這看到伊佇遠遠，差不多佇鞋店門口，我就叫</span><span style='font-family:Taigi Unicode,Charis SIL,Lucida Sans Unicode,Times New Roman;line-height:1.6;font-size:10pt'>恁走。是</span><span style='font-family:Taigi Unicode,Charis SIL,Lucida Sans Unicode,Times New Roman;line-height:1.6;font-size:10pt'>恁</span><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>戇。」</span></p><p><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>「</span><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>戇？我毋過驚你予刁難。」賣粉涼條子的呆錢仔講：「我差一點阿就予他掠著，差一跤步。」</span></p><p><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>「金火去替你死阿，若無你抑就去衙所阿。」</span></p><p><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>「金火的擔頭，予ＸＸ踢倒是麼？」賣魚的知高問的</span></p><p><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>「毋是。真註死！家己弄倒」賣麵的狗屎指著金火予掠的所在講：「伊就是到彼個所在，毋知是著驚、驚惶，抑是按怎，家己跌倒，真註死！」</span></p><p><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>「</span><span style='font-family:Taigi Unicode,Charis SIL,Lucida Sans Unicode,Times New Roman;line-height:1.6;font-size:10pt'>註死</span><span style='font-family:Taigi Unicode,Charis SIL,Lucida Sans Unicode,Times New Roman;line-height:1.6;font-size:10pt'>註死</span><span style='font-family:Taigi Unicode,Charis SIL,Lucida Sans Unicode,Times New Roman;font-size:10pt;line-height:1.6'>！」</span></p><p><span style='font-family:Taigi Unicode,Charis SIL,Lucida Sans Unicode,Times New Roman;font-size:10pt;line-height:1.6'>「今麻的ＸＸ世界，作生理、賣點心，實在比作賊仔過較艱苦！」一個提著烟桿的中年人感慨著。</span></p><p><span style='font-family:Taigi Unicode,Charis SIL,Lucida Sans Unicode,Times New Roman;font-size:10pt;line-height:1.6'>「講起來，攏是文化會作罪，害死人」又閣是彼個賣燒肉圓的發的意見。</span></p><p><span style='font-family:Taigi Unicode,Charis SIL,Lucida Sans Unicode,Times New Roman;font-size:10pt;line-height:1.6'>「按怎講？文化會叫伊出來，是麼？」</span></p><p><span style='font-family:Taigi Unicode,Charis SIL,Lucida Sans Unicode,Times New Roman;font-size:10pt;line-height:1.6'>「幹你娘！文化是會替咱大家出頭，你知影無？」</span></p><p><span style='font-family:Taigi Unicode,Charis SIL,Lucida Sans Unicode,Times New Roman;font-size:10pt;line-height:1.6'>「是啦！伊替散赤人出頭，咱大家閣較死！」阿番也插起喙來了</span></p><p><span style='font-family:Taigi Unicode,Charis SIL,Lucida Sans Unicode,Times New Roman;font-size:10pt;line-height:1.6'>「</span><span style='font-family:Taigi Unicode,Charis SIL,Lucida Sans Unicode,Times New Roman;line-height:1.6;font-size:10pt'>恁這款人，真正太無天理！人作到流汗！你嫌到流瀾」賣麵狗屎</span><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>bē堪得抑講這句。</span></p><p><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>「總是無講較好，講抑無法度，害死賣點心擔是有。」賣生魚的也開口阿。</span></p><p><span style='background-color:rgb(255,255,255)'><span style='font-family:Taigi Unicode,Charis SIL,Lucida Sans Unicode,Times New Roman' lang='EN-US'>「</span><span style='font-family:Taigi Unicode,Charis SIL,Lucida Sans Unicode,Times New Roman;line-height:normal;white-space:nowrap'><font size='2'>戇人！你按怎這樣無常識？！莫怪警察要掠點心擔。」賣麵的狗屎說。</font></span></span></p><p><span style='background-color:rgb(255,255,255)'><span style='font-family:Taigi Unicode,Charis SIL,Lucida Sans Unicode,Times New Roman;line-height:normal;white-space:nowrap'><font size='2'>「按怎講咧？」</font></span></span></p><p><span style='background-color:rgb(255,255,255)'><span style='font-family:Taigi Unicode,Charis SIL,Lucida Sans Unicode,Times New Roman;line-height:normal;white-space:nowrap'><font size='2'>「按怎講？幹你娘！你不時講文化會害</font></span></span><span style='font-family:Taigi Unicode,Charis SIL,Lucida Sans Unicode,Times New Roman;line-height:1.6;font-size:10pt'>恁，官廳聽見，就越刁難故意掠</span><span style='font-family:Taigi Unicode,Charis SIL,Lucida Sans Unicode,Times New Roman;line-height:1.6;font-size:10pt'>恁，予</span><span style='font-family:Taigi Unicode,Charis SIL,Lucida Sans Unicode,Times New Roman;line-height:1.6;font-size:10pt'>恁越反對文化，這叫作『扭你的手，打你家己的喙』。」</span></p><p><br/></p></div></td></tr></tbody></table></div></div><br /><small>Updated on <abbr class="updated" title="2013-05-07T04:44:11.098Z">&#20116;&#26376; 7, 2013</abbr> by <span class="author"><span class="vcard"><a class="fn" href="mailto:chiahua0303@gmail.com">&#26519;&#20339;&#27194;</a></span></span> (<a href="../history.html">Version <span class="sites:revision">7</span></a>)</small><br /></div></div></body></html>