<html><head><title>&#29579;&#35433;&#29701;-&#21313;&#23383;&#36335;(&#38617;&#21449;&#36335;) (Version 11)</title></head><body><div class="hentry webpage" id="https://sites.google.com/feeds/content/site/2013shoatai/384373773921493002"><h3><span class="entry-title">&#29579;&#35433;&#29701;-&#21313;&#23383;&#36335;(&#38617;&#21449;&#36335;)</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><span style='font-size:12.0pt;font-family:新細明體,serif'>      </span><font size='1'><span style='font-family:新細明體,serif'>井原百貨店頭前的「蕭于維荖」內底，這頂鳥鼠色的帽仔，雖然是帝國做的國產品，但是不管帽型</span><font face='新細明體, serif'>抑是色澤，佇這櫥仔外看起來，卻是沒淡薄仔輸同事in phoh的過水貨，伊站佇這金爍爍的大琉璃廚仔頭前，憨憨仔看，躊躇了已經足久</font></font><span style='font-family:新細明體,serif;line-height:28px'><font size='2'>矣</font></span><font style='font-size:x-small;line-height:1.6' face='新細明體, serif'>。彼頂和電火的光線合</font><font style='font-size:x-small;line-height:1.6' color='#000000'>佮mat-mat-mat的帽仔親像妖嬌的美人leh向伊<span style='line-height:25px'>拽手。老實說，想到我頭頂戴的這頂舊型，擱是àu貨，實在配袂起這副新洋裝，這領新外套。而且佇in的面頭前，自頭至尾攏欲感覺到</span><span style='line-height:25px'>艱苦和袂爽，更加歹看。他最後嘛是不管</span></font><span style='font-size:x-small;color:rgb(0,0,0);font-family:Times New Roman;line-height:normal;background-color:rgb(255,255,238)'> 頭</span><font style='font-size:x-small;line-height:1.6' face='Taigi Unicode, Charis SIL, Lucida Sans Unicode, Times New Roman' color='#000000'><span style='line-height:normal'>tú仔領的賞與有夠抑是沒夠開銷</span></font><span style='font-family:新細明體,serif;font-size:small;line-height:28px'>矣</span><font style='font-size:x-small;line-height:1.6' face='Taigi Unicode, Charis SIL, Lucida Sans Unicode, Times New Roman' color='#000000'><span style='line-height:normal'>，舉起頭，沖一leh仔肩，將手插入</span></font><span style='font-size:x-small;color:rgb(0,0,0);font-family:Taigi Unicode,Charis SIL,Lucida Sans Unicode,Times New Roman;line-height:normal'>tú</span><font style='font-size:x-small;line-height:1.6' face='Taigi Unicode, Charis SIL, Lucida Sans Unicode, Times New Roman' color='#000000'><span style='line-height:normal'>新做成的黑外套，大步大步的踏入店內底。</span></font><span style='font-size:x-small;font-family:新細明體,serif;line-height:25px'>「坐呀</span><span style='font-size:x-small;font-family:新細明體,serif;line-height:25px'>」</span><font style='font-size:x-small;line-height:1.6' face='Taigi Unicode, Charis SIL, Lucida Sans Unicode, Times New Roman' color='#000000'><span style='line-height:normal'>。</span></font><div><div><font size='1'><font face='Taigi Unicode, Charis SIL, Lucida Sans Unicode, Times New Roman' color='#000000'><span style='line-height:normal'>      街仔頂年尾的氣氛已經厚厚厚，就欲滾起來囉。你看!這塊島的心臟，華彩的城內四界攏是人。店內街路，亭仔腳，狹掙掙擱熱滾滾leh振動。店鋪內和亭仔腳臨時起的棚，裝</span></font><span style='color:rgb(0,0,0);line-height:25px'>佮水噹噹。</span><font color='#000000'><span style='line-height:25px'>kám仔店</span></font><span style='color:rgb(0,0,0);line-height:25px'>的帽仔</span><span style='font-family:新細明體,serif;line-height:1.6'>、龍骨帶</span></font><span style='font-family:新細明體,serif;font-size:x-small;line-height:16px'>、化妝品。錶仔店內大小項時鐘</span><span style='font-family:新細明體,serif;font-size:x-small;line-height:16px'>、手錶。</span><font size='1' face='新細明體, serif'><span style='line-height:16px'>chhit-thô物仔店正新的種種</span></font><span style='font-family:新細明體,serif;font-size:x-small;line-height:16px'>chhit-thô物，花-li-</span><font size='1' face='新細明體, serif'><span style='line-height:16px'>lo̍k</span></font><span style='font-family:新細明體,serif;font-size:x-small;line-height:16px'>-</span><font size='1' face='新細明體, serif'>niau</font><span style='font-family:新細明體,serif;font-size:x-small;line-height:16px'>排滿正新的用品。</span></div></div><div><font size='1' face='新細明體, serif'><span style='line-height:16px'>        這時陣是四五點左右，  今仔日正是賞與金日，這</span></font><span style='color:rgb(0,0,0);font-family:Taigi Unicode,Charis SIL,Lucida Sans Unicode,Times New Roman;font-size:x-small;line-height:normal'>狹掙掙的街仔上更加予</span><font size='1' face='Taigi Unicode, Charis SIL, Lucida Sans Unicode, Times New Roman' color='#000000'><span style='line-height:normal'>遐灰的白的紅的黃的峘lòng-sòng的官衙會社銀行的大樓吐出來的男女鬧</span></font><span style='color:rgb(0,0,0);font-size:x-small;line-height:16px'>佮多一層混亂。</span></div><div><br/></div></div></td></tr></tbody></table></div></div><br /><small>Updated on <abbr class="updated" title="2013-06-09T17:40:39.241Z">&#20845;&#26376; 9, 2013</abbr> by <span class="author"><span class="vcard"><a class="fn" href="mailto:mkomko0309@gmail.com">&#31354;&#26329;</a></span></span> (<a href="../history.html">Version <span class="sites:revision">11</span></a>)</small><br /></div></div></body></html>