<html><head><title>&#26417;&#40670;&#20154;-&#28961;&#33457;&#26524; (Version 2)</title></head><body><div class="hentry webpage" id="https://sites.google.com/feeds/content/site/2013shoatai/4922905562109387312"><h3><span class="entry-title">&#26417;&#40670;&#20154;-&#28961;&#33457;&#26524;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-align:center' align='center'><span style='font-family:新細明體,serif'>無花果</span><span lang='EN-US'>bû-hue-kó</span></p>

<p><span lang='EN-US'>    </span><span style='font-family:新細明體,serif'>伊</span><span style='font-family:新細明體,serif'>的身軀完全浸佇懸到肚臍的稻仔田岸──共手當作是枕頭<span lang='EN-US'>,</span>雙跤伸一下<span lang='EN-US'>,</span>正</span><span style='font-family:新細明體,serif'>跤屈佇<span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=5749&amp;curpage=1&amp;sample=%E5%B7%A6&amp;radiobutton=1&amp;querytarget=2&amp;limit=20&amp;pagenum=1&amp;rowcount=15'><span style='color:windowtext;text-decoration:none' lang='EN-US'><span lang='EN-US'>倒爿</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=10165&amp;curpage=1&amp;sample=%E8%86%9D%E8%93%8B&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'><span style='color:windowtext;text-decoration:none' lang='EN-US'><span lang='EN-US'>跤頭趺</span></span></a></span>頂懸<span lang='EN-US'>,</span>看熱天有雲的山<span lang='EN-US'>,</span>一咧仔共目睭瞌起來<span lang='EN-US'>,</span>想欲共心內的想法</span><span style='font-family:新細明體,serif'>硩</span>落去<span lang='EN-US'>,</span>毋過<span style='font-family:新細明體,serif'>目睭</span><span style='font-family:新細明體,serif'>拄才</span><span style='font-family:新細明體,serif'>瞌起來<span lang='EN-US'>,</span>就有聲來擾亂伊的心情矣<span lang='EN-US'>.</span></span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>風吹著田中彼一寡金色的波浪<span lang='EN-US'>,</span>吹甲佇</span><span style='font-family:新細明體,serif'>稻仔田</span><span style='font-family:新細明體,serif'>內底</span><span style='font-family:新細明體,serif;background-repeat:initial initial'>窸窸窣窣</span>的<span style='font-family:新細明體,serif;color:black;background-repeat:initial initial'>草蜢仔</span>麻徛袂牢<span lang='EN-US'>,</span>像海鳥仝款跳來跳去<span lang='EN-US'>.</span>伊感覺身軀是沉佇水底<span lang='EN-US'>,</span>稻仔的聲伊攏當做是波浪咧起起落落<span lang='EN-US'>,</span>慢慢又閣佮<span style='font-family:新細明體,serif'>目睭褫開<span lang='EN-US'>.</span></span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>天頂彼的奇奇怪怪的白雲<span lang='EN-US'>,</span>已經去予欲落山的日頭照甲變做桃仔色<span lang='EN-US'>,</span>一群白鳥排成一各一字穿過桃仔色的雲<span lang='EN-US'>,</span>看起來顛倒閣較白矣<span lang='EN-US'>.</span></span></p>

<p><span style='font-family:新細明體,serif' lang='EN-US'>    “</span><span style='font-family:新細明體,serif'>唉<span lang='EN-US'>!</span>人生總麻是要有一个歸宿才好<span lang='EN-US'>,</span>像我這款無定著的心會有啥物結局咧<span lang='EN-US'>?”</span>伊吐大氣對家己講<span lang='EN-US'>,</span>共麻去的手收轉來<span lang='EN-US'>,</span>慢慢坐起來<span lang='EN-US'>,</span>拍算欲坐甲黃昏才轉去<span lang='EN-US'>.</span></span></p></div></td></tr></tbody></table></div></div><br /><small>Updated on <abbr class="updated" title="2013-06-03T20:21:13.086Z">&#20845;&#26376; 3, 2013</abbr> by <span class="author"><span class="vcard"><a class="fn" href="mailto:vanessa30421@gmail.com">&#24373;&#24609;&#23159;</a></span></span> (<a href="../history.html">Version <span class="sites:revision">2</span></a>)</small><br /></div></div></body></html>