<html><head><title>&#26417;&#40670;&#20154;-&#28961;&#33457;&#26524;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../../111/index.html">111</a></small></td></tr><tr><td><small><a href="../../aar098131jia-hong/index.html">AAR098131&#22025;&#40251;</a></small></td></tr><tr><td><small><a href="../../acc099120lin-ya/index.html">ACC099120&#29747;&#38597;</a></small></td></tr><tr><td><small><a href="../../ama098130wan-ji/index.html">AMA098130&#19975;&#24049;</a></small></td></tr><tr><td><small><a href="../../ata099102jun-yu/index.html">ATA099102&#22343;&#32701;</a></small></td></tr><tr><td><small><a href="../../ata099103jia-you/index.html">ATA099103&#20339;&#20305;</a></small></td></tr><tr><td><small><a href="../../ata099105jia-ying/index.html">ATA099105&#20339;&#30408;</a></small></td></tr><tr><td><small><a href="../../ata099106hui-ling/index.html">ATA099106&#34137;&#33491;</a></small></td></tr><tr><td><small><a href="../../ata099107yan-zi/index.html">ATA099107&#24421;&#23388;</a></small></td></tr><tr><td><small><a href="../../ata099108ming-hao/index.html">ATA099108&#21517;&#28009;</a></small></td></tr><tr><td><small><a href="../../ata099109fang-ting/index.html">ATA099109&#33459;&#23159;</a></small></td></tr><tr><td><small><a href="../../ata099112jun-ting/index.html">ATA099112&#37406;&#23159;</a></small></td></tr><tr><td><small><a href="../../ata099113cheng-zhan/index.html">ATA099113&#25215;&#23637;</a></small></td></tr><tr><td><small><a href="../../ata099118you-zhen/index.html">ATA099118&#31056;&#31118;</a></small></td></tr><tr><td><small><a href="../../ata099119si-han/index.html">ATA099119&#24605;&#28085;</a></small></td></tr><tr><td><small><a href="../../ata099120yu-jie/index.html">ATA099120&#22948;&#28500;</a></small></td></tr><tr><td><small><a href="../../ata099121yi-ting/index.html">ATA099121&#24609;&#23159;</a></small></td></tr><tr><td><small><a href="../../ata099122yi-ying/index.html">ATA099122&#24609;&#31310;</a></small></td></tr><tr><td><small><a href="../../ata099128jia-hua/index.html">ATA099128&#20339;&#27194;</a></small></td></tr><tr><td><small><a href="../../ata099129wan-lun/index.html">ATA099129&#23113;&#32184;</a></small></td></tr><tr><td><small><a href="../../ata099130yi-xuan/index.html">ATA099130&#26131;&#36562;</a></small></td></tr><tr><td><small><a href="../../ata099134jia-qi/index.html">ATA099134&#22025;&#29738;</a></small></td></tr><tr><td><small><a href="../../ata099141yi-xuan/index.html">ATA099141&#22869;&#33841;</a></small></td></tr><tr><td><small><a href="../../ata099144wei-zhen/index.html">ATA099144&#29771;&#35998;</a></small></td></tr><tr><td><small><a href="../../ata099145xin-hui/index.html">ATA099145&#27427;&#24935;</a></small></td></tr><tr><td><small><a href="../../ata099146ya-wen/index.html">ATA099146&#20126;&#38639;</a></small></td></tr><tr><td><small><a href="../../ata099147mao-yi/index.html">ATA099147&#25035;&#20736;</a></small></td></tr><tr><td><small><a href="../../ata099182shu-yu/index.html">ATA099182&#26360;&#22948;</a></small></td></tr><tr><td><small><a href="../../ata099184han-ting/index.html">ATA099184&#28698;&#38662;</a></small></td></tr><tr><td><small><a href="../../ata099185kai-qin/index.html">ATA099185&#24887;&#33465;</a></small></td></tr><tr><td><small><a href="../../shi-zi-lu-wang-shi-lang/index.html">&#21313;&#23383;&#36335;-&#29579;&#35433;&#29701;</a></small></td></tr><tr><td><small><a href="../../kai-xue-de-tou-yi-yi-tian/index.html">&#38283;&#23416;&#30340;&#38957;&#19968;&#22825;</a></small></td></tr><tr><td><small><a href="../../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2013shoatai/4922905562109387312"><div><a href="../index.html">ATA099121&#24609;&#23159;</a> &gt; </div><h3><span class="entry-title">&#26417;&#40670;&#20154;-&#28961;&#33457;&#26524;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-align:center' align='center'><font color='#000000'><span style='font-family:新細明體,serif'>無花果</span><span lang='EN-US'>bû-hue-kó</span></font></p>

<p><font color='#000000'><span style='font-family:新細明體,serif'>伊</span><span style='font-family:新細明體,serif'>的身軀完全浸佇懸到肚臍的稻仔田岸──共手當作是枕頭<span lang='EN-US'>,</span>雙跤伸一下<span lang='EN-US'>,</span>正</span><span style='font-family:新細明體,serif'>跤屈佇</span><span style='font-family:新細明體,serif'>倒爿跤頭趺</span><span style='font-family:新細明體,serif'>頂懸<span lang='EN-US'>,</span>看熱天有雲的山<span lang='EN-US'>,</span>一咧仔共目睭瞌起來<span lang='EN-US'>,</span>想欲共心內的想法</span><span style='font-family:新細明體,serif'>硩</span>落去<span lang='EN-US'>,</span>毋過<span style='font-family:新細明體,serif'>目睭</span><span style='font-family:新細明體,serif'>拄才</span><span style='font-family:新細明體,serif'>瞌起來<span lang='EN-US'>,</span>就有聲來擾亂伊的心情矣<span lang='EN-US'>.</span></span></font></p>

<p><font color='#000000'><span style='font-family:新細明體,serif' lang='EN-US'> 風</span><span style='font-family:新細明體,serif'>吹著田中彼一寡金色的波浪<span lang='EN-US'>,</span>吹甲佇</span><span style='font-family:新細明體,serif'>稻仔田</span><span style='font-family:新細明體,serif'>內底</span><span style='font-family:新細明體,serif;background-repeat:initial initial'>窸窸窣窣</span>的<span style='font-family:新細明體,serif'>草蜢仔</span>麻徛袂牢<span lang='EN-US'>,</span>像海鳥仝款跳來跳去<span lang='EN-US'>.</span>伊感覺身軀是沉佇水底<span lang='EN-US'>,</span>稻仔的聲伊攏當做是波浪咧起起落落<span lang='EN-US'>,</span>慢慢又閣佮<span style='font-family:新細明體,serif'>目睭褫開<span lang='EN-US'>.</span></span></font></p>

<p><font color='#000000'><span style='font-family:新細明體,serif' lang='EN-US'> </span><span style='font-family:新細明體,serif'>天頂彼的奇奇怪怪的白雲<span lang='EN-US'>,</span>已經去予欲落山的日頭照甲變做桃仔色<span lang='EN-US'>,</span>一群白鳥排成一各一字穿過桃仔色的雲<span lang='EN-US'>,</span>看起來顛倒閣較白矣<span lang='EN-US'>.</span></span></font></p><p><span style='line-height:1.6;font-size:10pt;font-family:新細明體,serif' lang='EN-US'><font color='#000000'>“</font></span><span style='line-height:1.6;font-size:10pt;font-family:新細明體,serif'><font color='#000000'>唉<span lang='EN-US'>!</span>人生總<span style='background-color:rgb(255,0,255)'>麻</span>是<span style='background-color:rgb(255,0,255)'>要</span>有一个歸宿才好<span lang='EN-US'>,</span>像我這款無定著的心會有啥物結局咧<span lang='EN-US'>?”</span>伊吐大氣對家己講<span lang='EN-US'>,</span>共麻去的手收轉來<span lang='EN-US'>,</span>慢慢坐起來<span lang='EN-US'>,</span>拍算欲坐甲黃昏才轉去</font><span lang='EN-US'><font color='#000000'>.</font></span></span></p><p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>銀珠真正轉來矣<span lang='EN-US'>?”</span>伊伸腰看向行過來的人<span lang='EN-US'>,“</span>若會當閣佮伊見一擺面嘛是好<span lang='EN-US'>!</span>毋過<span lang='EN-US'>......”</span>伊雄雄扲拳頭拇<span lang='EN-US'>,“</span>陪伊行的是啥人<span lang='EN-US'>?”</span>伊的拳頭拇扲甲閣較絚矣<span lang='EN-US'>.</span></span></font></p>

<p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>汪<span lang='EN-US'>!</span>汪<span lang='EN-US'>!”</span>兩隻狗雄雄<span style='background-color:rgb(255,0,255)'>從</span>過去<span lang='EN-US'>, in</span>干焦會認得查某的<span lang='EN-US'>,</span>袂認得查<span style='background-color:rgb(255,0,255)'>甫</span>的<span lang='EN-US'>,</span>彼隻赤色的用後跤徛起來<span lang='EN-US'>,</span>前跤伸佇伊的胸坎<span lang='EN-US'>!</span>另外一隻殕仔色的頭向落去舐伊的跤後蹬<span lang='EN-US'>.</span></span></font></p>

<p><font color='#000000'><span style='font-family:新細明體,serif' lang='EN-US'>In</span><span style='font-family:新細明體,serif'>行愈近<span lang='EN-US'>,</span>伊的心臟就閣較<span lang='EN-US'>gâu</span>噗噗惝<span lang='EN-US'>.</span></span></font></p>

<p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>我應該<span style='background-color:rgb(255,0,255)'>要</span>行過去共伊拍予死<span lang='EN-US'>,</span>是伊共伊搶走的<span lang='EN-US'>!”</span>伊當欲踏出跤步<span lang='EN-US'>.</span>但是佇這个時陣<span lang='EN-US'>,</span>伊的勇氣早就予伊的姿態收去矣<span lang='EN-US'>.</span>佇<span style='background-color:rgb(255,0,255)'>亦</span>未出嫁進前<span lang='EN-US'>,</span>伊佇伊的眼中確實是一个美麗的少女<span lang='EN-US'>,</span>毋過這兩年以來生理上的變化<span lang='EN-US'>,</span>早就共伊身上所有吸引人的所在攏奪走矣<span lang='EN-US'>.</span></span></font></p>

<p><span style='font-family:新細明體,serif'><font color='#000000'>伊穿一領桃色的綢仔長衫<span lang='EN-US'>,</span>四五吋懸的領仔咧欲接著伊的短頭毛<span lang='EN-US'>,</span>伊的胸坎誠肥<span lang='EN-US'>,</span>兩粒大奶噗佇胸坎<span lang='EN-US'>,</span>像兩座小山頭<span lang='EN-US'>,</span>實在是誠歹看<span lang='EN-US'>.</span></font></span></p>

<p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>銀珠誠好命<span lang='EN-US'>.”</span></span></font></p>

<p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>你看伊肥軟閣白拋拋<span lang='EN-US'>,</span>比以前閣較好看<span lang='EN-US'>!”</span></span></font></p>

<p><span style='font-family:新細明體,serif'><font color='#000000'>毋知影媠䆀的村民<span lang='EN-US'>,</span>烏白共伊呵咾<span lang='EN-US'>.</span></font></span></p>

<p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>唉<span lang='EN-US'>!</span>我當做銀珠亦是<span style='background-color:rgb(255,0,255)'>甲</span>以前仝款媠<span lang='EN-US'>,</span>想袂到這兩年之間變甲這呢䆀轉來<span lang='EN-US'>!”</span>伊吐大氣的講<span lang='EN-US'>,</span>慢慢矣共扲絚的手放落<span lang='EN-US'>.</span></span></font></p>

<p><span style='font-family:新細明體,serif'><font color='#000000'>伊對伊的愛<span lang='EN-US'>,</span>毋若別人毋知<span lang='EN-US'>,</span>就連銀珠嘛毋知影<span lang='EN-US'>,</span>這份無人知影的愛<span lang='EN-US'>,</span>自從<span lang='EN-US'>in</span>佇公學校讀冊一直到這馬<span lang='EN-US'>,</span>伊看著銀珠的時陣<span lang='EN-US'>,</span><span style='background-color:rgb(255,0,255)'>還</span>閣是<span style='background-color:rgb(255,0,255)'>亦未</span>停的<span lang='EN-US'>.</span></font></span></p>

<p><span style='font-family:新細明體,serif'><font color='#000000'>彼暝伊因為欲整理心內的亂藤<span lang='EN-US'>,</span>干焦假做身體無爽快<span lang='EN-US'>,</span>一个人覕去塌塌米<span lang='EN-US'>,</span>平常時毋管偌複雜的心理<span lang='EN-US'>,</span>伊只要倒佇塌塌米目睭瞌瞌<span lang='EN-US'>,</span>毋免偌久就會冷靜落來<span lang='EN-US'>,</span>但是下昏誠奇怪<span lang='EN-US'>,</span>過了誠久<span lang='EN-US'>,</span>毋但無法度冷靜<span style='background-color:rgb(255,0,255)'>治</span>且閣感覺愈來愈煩<span lang='EN-US'>,</span>有時陣去予蠓仔叮著就親像刀咧割仝款彼呢痛<span lang='EN-US'>,</span>無法度只好共壁頂的油燈吹予化去<span lang='EN-US'>,</span>毋過燈光一咧化去藏佇伊心內的心事一睏仔就攏總泏出來<span lang='EN-US'>,</span>無辦法只好又閣共油燈點於著<span lang='EN-US'>,</span>恬恬過幾落點鐘<span lang='EN-US'>,</span>真無簡單才按亂操操的情緒行出來──</font></span></p>

<p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>是呀<span lang='EN-US'>,</span><u>要否認</u>伊今仔日是一个<span style='background-color:rgb(255,0,255)'><u>䆀婦<span lang='EN-US'>.</span></u></span>毋<span style='background-color:rgb(255,0,255)'>對</span><span lang='EN-US'>,</span><span style='background-color:rgb(255,0,255)'>要</span>閣熟似伊是一个美女<span lang='EN-US'>,</span>除了『心聲』之外無別種方法矣<span lang='EN-US'>!”</span>伊按呢想咧<span lang='EN-US'>,</span>所以按屜仔提出彼本破破爛爛的日記<span lang='EN-US'>,</span>佇無偌光的電火跤<span lang='EN-US'>,</span>伊佇<span lang='EN-US'>“</span>發端<span lang='EN-US'>”</span>的標題下重新讀這段過去<span lang='EN-US'>.</span></span></font></p>

<p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>人咧講；欲鑑定一个查某的媠䆀毋是彼呢簡單的代誌<span lang='EN-US'>,</span>所以佇一霎仔久看著美麗的查某<span style='background-color:rgb(255,0,255)'>毋</span>使講伊是美人咧<span lang='EN-US'>?</span>人的解釋是這款的<span lang='EN-US'>!</span>第一擺看著一个平凡的查某人的時陣<span lang='EN-US'>,</span>並無感覺伊有啥物美麗閣吸引人的所在<span lang='EN-US'>,</span>但是因為佮伊接觸誠濟擺<span lang='EN-US'>,</span>佇無意識中慢慢矣發現伊的媠<span lang='EN-US'>,</span>尾仔才感覺伊是一个美人<span lang='EN-US'>.”</span></span></font></p>

<p><span style='font-family:新細明體,serif' lang='EN-US'><font color='#000000'>“</font></span><span style='font-family:新細明體,serif'><font color='#000000'>這款鑑定的方法誠<span style='background-color:rgb(255,0,255)'>對</span><span lang='EN-US'>,</span>我對銀珠的愛嘛是經過這个程序<u>所來的</u><span lang='EN-US'>,</span>我一開始熟似銀珠是佇入學彼一工<span lang='EN-US'>,</span>放學的時陣<span lang='EN-US'>.</span>阮厝佮<span lang='EN-US'>in</span>厝干焦隔一个竹圍仔<span lang='EN-US'>,</span>佇一年仔的學生內底<span lang='EN-US'>,</span>愛算阮的厝離學校上遠<span lang='EN-US'>,</span>所以毋管是上課抑是放學阮攏做伙行仝一條路轉去</font><span lang='EN-US'><font color='#000000'>.”</font></span></span></p><p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>阮的庄內真純樸<span lang='EN-US'>,</span>袂虛華<span lang='EN-US'>,</span>伊佇熱天穿的衫褲是白布染的墨水布<span lang='EN-US'>,</span><span style='background-color:rgb(255,0,255)'>冬</span>天穿的是砂綠布<span lang='EN-US'>,</span>頭毛縛頭鬃尾仔<span lang='EN-US'>.</span>褪赤跤<span lang='EN-US'>,</span>按呢佮其他庄內的少女仝款普通<span lang='EN-US'>,</span>我對伊無啥興趣<span lang='EN-US'>,</span>雖然<span lang='EN-US'>,</span>逐工攏行做伙<span lang='EN-US'>,</span>我嘛是干焦顧行家己的路<span lang='EN-US'>.”</span></span></font></p>

<p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>佇五年仔彼冬<span lang='EN-US'>,</span>我十三歲<span lang='EN-US'>,</span>這馬想起彼當時的心理<span lang='EN-US'>,</span>煞是自然的現象<span lang='EN-US'>,</span>毋免驚惶<span lang='EN-US'>,</span>無過佇當時<span lang='EN-US'>,</span>佇少年仔眼中平凡的伊<span lang='EN-US'>,</span>煞有淡薄仔咧變化─<span lang='EN-US'>.”</span></span></font></p>

<p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>伊白白的面色<span lang='EN-US'>,</span>漸漸變甲紅牙紅牙<span lang='EN-US'>,</span>兩蕊目睭微微仔笑<span lang='EN-US'>,</span>鼻頭雖然小可扁扁<span lang='EN-US'>,</span>無過嘛是無影響伊美麗的面容<span lang='EN-US'>!</span>伊的面有兩個酒窟<span lang='EN-US'>,</span>其實伊攏無笑<span lang='EN-US'>,</span>只要看到伊彼兩個酒窟<span lang='EN-US'>,</span>就會予人<span style='background-color:rgb(255,0,255)'>當袂著</span>笑出來<span lang='EN-US'>.”</span></span></font></p>

<p><span style='font-family:新細明體,serif'><font color='#000000'>伊讀到這段小可停一咧<span lang='EN-US'>,</span>往事猶閣敢若佇眼前<span lang='EN-US'>,</span>記憶慢慢仔浮起來─</font></span></p>

<p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>我對伊雖然感覺有興趣<span lang='EN-US'>,</span>煞嘛莫名其妙我為啥物會愛伊<span lang='EN-US'>,</span>但我毋是勇敢的人<span lang='EN-US'>,</span>最後嘛是無勇氣<span style='background-color:rgb(255,0,255)'>甲</span>伊講我心內的委屈<span lang='EN-US'>,</span>干焦<span style='background-color:rgb(255,0,255)'>甲</span>伊講過兩擺話<span lang='EN-US'>,</span>煞是值得記落來的<span lang='EN-US'>!</span>一擺是我五年仔熱天佇咧無閒田內的代誌的時陣<span lang='EN-US'>,</span>有一工放學轉去的路上<span lang='EN-US'>,</span>伊行佇頭前<span lang='EN-US'>,</span>雄雄有一隻草蜢仔飛去伊的身軀頂<span lang='EN-US'>,</span>伊伸手欲共抓的時<span lang='EN-US'>, </span>草蜢仔已經跳入去正爿的草埔內底矣<span lang='EN-US'>,</span>等伊躡去彼咧草埔的時陣<span lang='EN-US'>, </span>草蜢仔又閣跳去別个草埔<span lang='EN-US'>.</span></span></font></p>

<p><span style='font-family:新細明體,serif'><font color='#000000'>『該是我出場的時陣矣<span lang='EN-US'>,</span>我該去共伊鬥相共矣<span lang='EN-US'>!</span>』我按呢想<span lang='EN-US'>,</span>我就走過去<span lang='EN-US'>,</span>用冊共草蜢仔硩咧<span lang='EN-US'>.</span></font></span></p>

<p><span style='font-family:新細明體,serif'><font color='#000000'>『就送予你』我嘛毋知按怎講較好<span lang='EN-US'>,</span>就掠<span style='background-color:rgb(255,0,255)'>於</span>伊</font></span></p>

<p><span style='font-family:新細明體,serif'><font color='#000000'>『多謝<span lang='EN-US'>!</span>』伊面紅紅共草蜢仔接過<span lang='EN-US'>,</span>輕輕<span style='background-color:rgb(255,0,255)'>的</span>對我頕頭<span lang='EN-US'>.</span></font></span></p>

<p><span style='font-family:新細明體,serif'><font color='#000000'>一擺是畢業典禮彼工<span lang='EN-US'>,</span>我代表查<span style='background-color:rgb(255,0,255)'>甫</span>仔去共校長領畢業證書<span lang='EN-US'>,</span>予我意外的是<span lang='EN-US'>,</span>代表查某領證書的是伊<span lang='EN-US'>!</span>伊的能力會當<span style='background-color:rgb(255,0,255)'>甲</span>我相比並<span lang='EN-US'>.</span>我已經愛伊<span lang='EN-US'>,</span>同時嘛愛尊敬伊的才調矣<span lang='EN-US'>.</span>毋過我一想著畢業了後就無資格閣入來學校<span lang='EN-US'>,</span>尤其是袂當閣<span style='background-color:rgb(255,0,255)'>甲</span>伊行做伙的時陣<span lang='EN-US'>,</span>我就欲哭出來矣<span lang='EN-US'>.</span></font></span></p>

<p><span style='font-family:新細明體,serif'><font color='#000000'>『好<span lang='EN-US'>!</span>』我提起勇氣<span lang='EN-US'>.</span>『畢業典禮了後轉去的路上<span lang='EN-US'>,</span>我一定愛<span style='background-color:rgb(255,0,255)'>甲</span>伊講話<span lang='EN-US'>!</span>』我就按呢下定決心<span lang='EN-US'>.</span></font></span></p>

<p><span style='font-family:新細明體,serif'><font color='#000000'>『芳阿兄<span lang='EN-US'>!</span>恭喜<span lang='EN-US'>!</span>你<span style='background-color:rgb(255,0,255)'>得</span>第一名誠光榮<span lang='EN-US'>!</span>』我<span style='background-color:rgb(255,0,255)'>拄</span>才的決心<span lang='EN-US'>,</span>一看<span style='background-color:rgb(255,0,255)'>見</span>伊就無話通講矣<span lang='EN-US'>,</span>伊顛倒先來問我<span lang='EN-US'>,</span>這是伊第一擺嘛是最後一擺<span style='background-color:rgb(255,0,255)'>甲</span>我講的話<span lang='EN-US'>.</span></font></span></p>

<p><span style='font-family:新細明體,serif'><font color='#000000'>『珠妹妹<span lang='EN-US'>!</span>你嘛恭喜<span lang='EN-US'>......</span>』我干焦會當應伊這句話<span lang='EN-US'>.</span>連講一句客氣話嘛袂曉<span lang='EN-US'>.</span></font></span></p>

<p><span style='font-family:新細明體,serif'><font color='#000000'>『你欲閣考懸一級的學校嘸<span lang='EN-US'>?</span>』</font></span></p>

<p><span style='font-family:新細明體,serif'><font color='#000000'>『原本無按呢想<span lang='EN-US'>.</span>毋過<span lang='EN-US'>......</span>你咧<span lang='EN-US'>?</span>』</font></span></p>

<p><span style='font-family:新細明體,serif'><font color='#000000'>『<span lang='EN-US'>......</span>』</font></span></p>

<p><span style='font-family:新細明體,serif'><font color='#000000'>『<span lang='EN-US'>......</span>』<span lang='EN-US'>”</span></font></span></p>

<p><span style='font-family:新細明體,serif'><font color='#000000'>伊共日記簿囥佇一<span style='background-color:rgb(255,0,255)'>邊</span><span lang='EN-US'>,</span>兩手囥佇胸前<span lang='EN-US'>,</span>開始思考─</font></span></p>

<p><span style='font-family:新細明體,serif'><font color='#000000'>今仔日看著的<span lang='EN-US'>,</span>明明是兩年來毋捌袂記得的銀珠<span lang='EN-US'>,</span>伊那會變甲這䆀<span lang='EN-US'>!</span>這毋是伊吧<span lang='EN-US'>?</span>若以今仔日的銀珠<span lang='EN-US'>,</span>並無值得我精神上的戀愛<span lang='EN-US'>!</span>仝一个銀珠<span lang='EN-US'>,</span>只是兩年爾爾<span lang='EN-US'>,</span>佇仝一个人的眼內那會變<span style='background-color:rgb(255,0,255)'>甲</span>這䆀<span lang='EN-US'>,</span><span style='background-color:rgb(255,0,255)'>甲</span>我想的攏無仝<span lang='EN-US'>?</span></font></span></p>

<p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>啊<span lang='EN-US'>!</span>『媠』啦<span lang='EN-US'>!”</span>伊雄雄敢若起痟的大聲喝：<span lang='EN-US'>“</span>以伊今仔日的䆀<span lang='EN-US'>,</span>已經無資格予我愛矣<span lang='EN-US'>!</span>戀愛至上的主義是啥物<span lang='EN-US'>?</span>精神的戀愛是啥物<span lang='EN-US'>? </span>『媠』啦<span lang='EN-US'>!</span>只有『媠』才是戀愛的第一條件<span lang='EN-US'>!”</span>伊攑筆共日記的標題劃掉<span lang='EN-US'>,</span>閣改寫<span lang='EN-US'>“</span>死去矣的日記<span lang='EN-US'>”,</span>寫了<span lang='EN-US'>,</span>閣佇日記的最後一頁寫一逝結束的話：</span></font></p>

<p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>我自今仔日開始<span lang='EN-US'>,</span>袂閣為銀珠流目屎矣<span lang='EN-US'>!”</span></span></font></p>

<p><span style='font-family:新細明體,serif'><font color='#000000'>寫了<span lang='EN-US'>,</span>伊感覺停佇伊心內的憂悶一時輕鬆袂少<span lang='EN-US'>!</span>伊已經恢復<span style='background-color:rgb(255,0,255)'>甲</span>較早仝款健全的人矣</font><span lang='EN-US'><font color='#000000'>.</font></span></span></p><p><span style='font-family:新細明體,serif'><span lang='EN-US'><font color='#000000'><br/></font></span></span></p></div></td></tr></tbody></table></div></div><br /><small>Updated on <abbr class="updated" title="2013-07-02T14:47:53.309Z">&#19971;&#26376; 2, 2013</abbr> by <span class="author"><span class="vcard"><a class="fn" href="mailto:vanessa30421@gmail.com">&#24373;&#24609;&#23159;</a></span></span> (<a href="history.html">Version <span class="sites:revision">6</span></a>)</small><br /><br /></div></div></td></tr></table></body></html>