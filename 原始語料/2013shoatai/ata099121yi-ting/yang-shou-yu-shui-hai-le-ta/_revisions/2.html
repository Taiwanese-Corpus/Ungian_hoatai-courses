<html><head><title>&#26954;&#23432;&#24858;-&#35504;&#23475;&#20102;&#22905; (Version 2)</title></head><body><div class="hentry webpage" id="https://sites.google.com/feeds/content/site/2013shoatai/4339308338391023520"><h3><span class="entry-title">&#26954;&#23432;&#24858;-&#35504;&#23475;&#20102;&#22905;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-align:center' align='center'><font color='#000000'><span style='font-family:新細明體,serif'>誰害了她</span><span lang='EN-US'>Tsuî kah I hāi </span></font></p>

<p><font color='#000000'><span lang='EN-US'>“tsâ-bóo-kuann!
lí na tioh án-ne piànn-sè?”</span><span lang='EN-US'> lông-tiûnn kàm-tok
tân-a-gōng </span><span lang='EN-US'>kah </span><span lang='EN-US'>lú-kang a-giân</span><span lang='EN-US'> káng </span><span lang='EN-US'>,koh uá-kīn bán-</span><span lang='EN-US'>tioh </span><span lang='EN-US'>a-giân</span><span lang='EN-US'> thâu-tíng ê le̍h-á kah i hì-lāng.</span></font></p>

<p><font color='#000000'><span lang='EN-US'>“</span><span style='font-family:新細明體,serif'>查某官</span><span lang='EN-US'>!</span><span style='font-family:新細明體,serif'>你那著</span><span style='font-family:新細明體,serif'>按呢拚勢</span><span lang='EN-US'>?”</span><span style='font-family:新細明體,serif'>農場監督陳阿戇佮女工阿妍講</span><span lang='EN-US'>,</span><span style='font-family:新細明體,serif'>閣倚近摸著阿妍頭頂的笠仔甲伊戲弄</span><span lang='EN-US'>.</span></font></p>

<p><font color='#000000'><span lang='EN-US'>“ai-iò!
lí tsong-sī beh án-ne </span><span lang='EN-US'>ko-ko-tînn!?” a-giân tio̍h-kip kah
a-gōng ê tshiú puah-khui, siū-khì ê kè-sio̍k ànn-thâu soo-tsháu.</span></font></p>

<p><font color='#000000'><span lang='EN-US'>“</span><span style='font-family:新細明體,serif'>唉呦</span><span lang='EN-US'>!</span><span style='font-family:新細明體,serif'>你總是欲按呢膏膏纏</span><span lang='EN-US'>!?”</span><span style='font-family:新細明體,serif'>阿妍著急甲阿戇的手撥開</span><span lang='EN-US'>,</span><span style='font-family:新細明體,serif'>受氣的繼續向頭搜草</span><span lang='EN-US'>.</span></font></p>

<p><span lang='EN-US'><font color='#000000'>“ha ha! guá sī thiànn-lí,lí suah
tian-tó khì guá.”tân-kàm-tok tuā-tánn hòng-sù ê iū-koh tshun-tshut tshiú
khǹg-tī a-giân ê king-kah-thâu.</font></span></p>

<p><font color='#000000'><span style='font-family:新細明體,serif' lang='EN-US'>“</span><span style='font-family:新細明體,serif'>哈哈<span lang='EN-US'>!</span>我是疼你<span lang='EN-US'>,</span>你煞顛倒氣我<span lang='EN-US'>.”</span>陳監督大膽放肆的又閣伸出手囥佇阿妍的肩胛頭<span lang='EN-US'>.</span></span></font></p>

<p><font color='#000000'><span lang='EN-US'>“ai-iò!
lí tsit-ê-lâng mâ thài </span><span lang='EN-US'>put-tap-put-tshit ah!khi pinn-á
la! na-sī hoo pa̍t-lâng khuann-tioh,tsin pháinn-sè la, kha-kín khi pinn-á la!”
a-giân kiann kah bīn-âng-âng, bô-îng kah king-kah-thâu īng hōo tshu-tshu, siūnn
beh hōo a-gōng ê tshiú liu-lo̍h-khì, tsuî tsai-iánn,i ê tshiú suah lú-giú-lú-ân.</span></font></p>

<p><font color='#000000'><span lang='EN-US'>“</span><span style='font-family:新細明體,serif'>唉呦</span><span lang='EN-US'>!</span><span style='font-family:新細明體,serif'>你這个人嘛太不答不七矣</span><span lang='EN-US'>!</span><span style='font-family:新細明體,serif'>去邊仔啦</span><span lang='EN-US'>!</span><span style='font-family:新細明體,serif'>若是予別人看著</span><span lang='EN-US'>,</span><span style='font-family:新細明體,serif'>真歹勢啦</span><span lang='EN-US'>,</span><span style='font-family:新細明體,serif'>卡緊去邊仔啦</span><span lang='EN-US'>!”</span><span style='font-family:新細明體,serif'>阿妍驚甲面紅紅</span><span lang='EN-US'>,</span><span style='font-family:新細明體,serif'>無閒甲肩胛頭用乎趨趨</span><span lang='EN-US'>,</span><span style='font-family:新細明體,serif'>想欲予阿戇的手溜落去</span><span lang='EN-US'>,</span><span style='font-family:新細明體,serif'>誰知影</span><span lang='EN-US'>,</span><span style='font-family:新細明體,serif'>伊的手煞愈搝愈絚</span><span lang='EN-US'>.</span></font></p>

<p><span lang='EN-US'><font color='#000000'>“lí tsòo tshin-tsiânn iá-buē? Î!
Sinn-tsò tsin-iau-kiau ah! Liân guá khuànn-liáu mah kah-ì……”tân-kàm-tok kau-bīn-phuê
koh ti-ko-khuán ê ná tshiò ná kóng.</font></span></p>

<p><font color='#000000'><span lang='EN-US'>“</span><span style='font-family:新細明體,serif'>你做親情猶未</span><span lang='EN-US'>?</span><span style='font-family:新細明體,serif'>咦</span><span lang='EN-US'>!</span><span style='font-family:新細明體,serif'>生做真妖嬌啊</span><span lang='EN-US'>!</span><span style='font-family:新細明體,serif'>連我看了嘛佮意</span><span lang='EN-US'>……”</span><span style='font-family:新細明體,serif'>陳監督厚臉皮閣豬哥款的若笑若講</span><span lang='EN-US'>.</span></font></p>

<p><span lang='EN-US'><font color='#000000'>“bián lí kuán!?”a-giân hui-siông
siū-khì, tsin tua-siann kah huah, put-kim iū koh siong-sim tioh ka-tī ê
mia-bô-hó, ti-tsia leh siu long ê khi-lîng,bú-jio̍k.</font></span></p>

<p><font color='#000000'><span lang='EN-US'>“</span><span style='font-family:新細明體,serif'>免你管</span><span lang='EN-US'>!?” </span><span style='font-family:新細明體,serif'>阿妍非常受氣</span><span lang='EN-US'>,</span><span style='font-family:新細明體,serif'>真大聲甲喝</span><span lang='EN-US'>,</span><span style='font-family:新細明體,serif'>不禁又閣傷心著家己的命毋好</span><span lang='EN-US'>,</span><span style='font-family:新細明體,serif'>佇遮受人的欺凌、侮辱</span><span lang='EN-US'>.</span></font></p>

<p><span lang='EN-US'><font color='#000000'>“e-poo kha-uànn tńg-khì,
kong-tsînn ke-sǹg tsi̍t-tiám-ah hōo-lí,......”tân-kàm-tok khuànn-tio̍h
hn̄g-hn̄g ū tsi̍t-ê-lông lâi-ah, kan-ná tshin-tshiunn sī long-tiûnn tsú-jīm,
tsi̍t-leh-ah to̍h tsáu-khì, tàn-sī put-sî huê-thâu, tsin bô-tsìng-king ê
huê-thâu khuànn a-giân, tsi̍t-bīn huann-hí tuā-siann huah tioh “khuànn-tioh
sió-niû sinn phiau-tì, siūnn-beh tshua-lí tsuè sè-î! ” kòo-ì hōo a-giân
thiann-tioh.</font></span></p>

<p><font color='#000000'><span lang='EN-US'>“</span><span style='font-family:新細明體,serif'>下晡卡晏轉去</span><span lang='EN-US'>,</span><span style='font-family:新細明體,serif'>工錢加算一點仔予你</span><span lang='EN-US'>,……”</span><span style='font-family:新細明體,serif'>陳監督看著遠遠有一个人來矣</span><span lang='EN-US'>,</span><span style='font-family:新細明體,serif'>敢若是農場主任</span><span lang='EN-US'>,</span><span style='font-family:新細明體,serif'>一咧矣就走去</span><span lang='EN-US'>,</span><span style='font-family:新細明體,serif'>但是不時回頭</span><span lang='EN-US'>,</span><span style='font-family:新細明體,serif'>真無正經的看阿妍</span><span lang='EN-US'>,</span><span style='font-family:新細明體,serif'>一面歡喜大聲喝著</span><span lang='EN-US'>“</span><span style='font-family:新細明體,serif'>看著小娘生標緻</span><span lang='EN-US'>,</span><span style='font-family:新細明體,serif'>想欲娶你做細姨</span><span lang='EN-US'>!”</span><span style='font-family:新細明體,serif'>故意予阿妍聽到</span><span lang='EN-US'>.</span></font></p>

<p><font color='#000000'><span lang='EN-US'>Koo-koo-tuann-tuann ê long-tiûnn
tsi̍t-kak, tsí tshun a-giân kah kuí-ê iá-koh m̄-bat jîn-sū ê sió-lú-kang ti leh
soo-tsháu</span><span style='font-family:新細明體,serif'>、</span><span lang='EN-US'>khioh-tsháu.</span></font></p>

<p><font color='#000000'><span style='font-family:新細明體,serif'>孤孤單單的農場一角</span><span lang='EN-US'>,</span><span style='font-family:新細明體,serif'>只剩阿妍</span><span style='font-family:新細明體,serif'>佮幾个猶閣毋識人事的小女工佇咧搜草、拾草<span lang='EN-US'>.</span></span></font></p>

<p><font color='#000000'><span lang='EN-US'>A-giân lâi-tsia tsò-kang, iah sǹg
bô </span><span lang='EN-US'>puànn-kò-ge̍h, to̍h siu-tioh
tsit tsi̍t-tiûnn bú-jio̍k, bô, put-tsí tsit tsi̍t-pái, tsi-sī tsi̍t-pái
kha-pháinn tsi̍t-tiám-á</span><span style='font-family:華康瘦金體'>；</span><span lang='EN-US'>hōo-I bû-hān ê khóo-náu</span><span style='font-family:華康瘦金體'>、</span><span lang='EN-US'>kiàn-siàu</span><span style='font-family:華康瘦金體'>、</span><span lang='EN-US'>hùn-nōo. Bô- luā-kú, tsi
khuànn-tio̍h a-giân tng-leh-khuànn ê thôo-kha, tshut-hiàn tsi̍t-phiàn bo̍k-sái.
tān-sī iū-koh ū siánn-long lâi tshap I leh? mā tsí-ū kah i </span><span lang='EN-US'>kāng</span><span lang='EN-US'> -khuán
miā-ūn ê sió-lú-kang in tsi̍t-tuì tsi̍t-tuì hònn-kî ê bo̍k-tsiu leh khuànn i;
tshin-tshiunn tī-leh būn I, uī-siánn-mih leh siong-sim ne?</span></font></p>

<p><font color='#000000'><span style='font-family:新細明體,serif'>阿妍來遮做</span><span style='font-family:新細明體,serif'>工</span><span style='font-family:Segoe UI,sans-serif' lang='EN-US'>,</span><span style='font-family:新細明體,serif'>猶算無半個月</span><span style='font-family:Segoe UI,sans-serif' lang='EN-US'>,</span><span style='font-family:新細明體,serif'>就受著這一場侮辱</span><span style='font-family:Segoe UI,sans-serif' lang='EN-US'>,</span><span style='font-family:新細明體,serif'>無</span><span style='font-family:Segoe UI,sans-serif' lang='EN-US'>,</span><span lang='EN-US'> </span><span style='font-family:新細明體,serif'>不只這一擺</span><span style='font-family:Segoe UI,sans-serif' lang='EN-US'>, </span><span style='font-family:新細明體,serif'>只是這擺卡歹一點仔</span><span style='font-family:Segoe UI,sans-serif' lang='EN-US'>;</span><span style='font-family:新細明體,serif'>予伊</span><span style='font-family:新細明體,serif'>無限的苦惱、見笑、憤怒<span lang='EN-US'>.</span>無偌久<span lang='EN-US'>, </span>只看著阿妍當咧看的塗跤<span lang='EN-US'>,</span>出現一片目屎<span lang='EN-US'>.</span>但</span><span style='font-family:新細明體,serif'>是又閣有啥人來插伊咧<span lang='EN-US'>?</span>嘛只有佮伊仝款命運的小女工怹一對一對好奇的目睭咧看伊<span lang='EN-US'>;</span>親像佇咧問伊<span lang='EN-US'>,</span>為啥物咧傷心呢<span lang='EN-US'>?</span></span></font></p>

<p><span lang='EN-US'><font color='#000000'>Tán-kàu suànn-kang ê phín-á kiò ah,
a-giân mā bô-sim khì-niá kang-tsînn ah, to̍h tsáu tńg-khì tshù.</font></span></p>

<p><font color='#000000'><span style='font-family:新細明體,serif'>等到散工的<span lang='EN-US'>phín</span>仔叫矣<span lang='EN-US'>,</span></span><span style='font-family:新細明體,serif' lang='EN-US'>
</span><span style='font-family:新細明體,serif'>阿妍嘛無心去領工錢矣<span lang='EN-US'>,</span>就走轉去厝<span lang='EN-US'>.</span></span></font></p>

<p><font color='#000000'><span lang='EN-US'>thinn-sik </span><span lang='EN-US'>tú-tsiah kng, a-giân </span><span lang='EN-US'>í-king kah pn̄g-tshài
tsú-si̍k ah, in-uī i bô siūnn-beh khì tsò- khang-khuè, sóo-í iah-buētsia̍h-pn̄g;tsí-sī
tsē tī í-liâu, m̄ tsai-iánn leh siūnn siánn.</span></font></p>

<p><font color='#000000'><span style='font-family:新細明體,serif'>天色</span><span style='font-family:新細明體,serif'>拄才光<span lang='EN-US'>,</span>阿妍已經<span>甲飯菜煮熟矣<span lang='EN-US'>,</span>因為伊無</span>想欲去做</span><span style='font-family:新細明體,serif'>工課</span><span style='font-family:Segoe UI,sans-serif' lang='EN-US'>,</span><span style='font-family:新細明體,serif'>所以猶未食飯</span><span style='font-family:Segoe UI,sans-serif' lang='EN-US'>;</span><span style='font-family:新細明體,serif'>只是坐佇椅條</span><span style='font-family:Segoe UI,sans-serif' lang='EN-US'>,</span><span style='font-family:新細明體,serif'>毋知影咧想啥</span><span style='font-family:Segoe UI,sans-serif' lang='EN-US'>.</span></font></p></div></td></tr></tbody></table></div></div><br /><small>Updated on <abbr class="updated" title="2013-04-22T05:32:34.433Z">&#22235;&#26376; 22, 2013</abbr> by <span class="author"><span class="vcard"><a class="fn" href="mailto:vanessa30421@gmail.com">&#24373;&#24609;&#23159;</a></span></span> (<a href="../history.html">Version <span class="sites:revision">2</span></a>)</small><br /></div></div></body></html>