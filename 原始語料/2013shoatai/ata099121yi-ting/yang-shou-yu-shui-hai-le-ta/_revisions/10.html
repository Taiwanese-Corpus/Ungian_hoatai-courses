<html><head><title>&#26954;&#23432;&#24858;-&#35504;&#23475;&#20102;&#22905; (Version 10)</title></head><body><div class="hentry webpage" id="https://sites.google.com/feeds/content/site/2013shoatai/4339308338391023520"><h3><span class="entry-title">&#26954;&#23432;&#24858;-&#35504;&#23475;&#20102;&#22905;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-align:center' align='center'><br/></p>

<p><font size='3' color='#000000'><span lang='EN-US'>“tsâ-bóo-kuann!
lí na tioh án-ne piànn-sè?”</span><span lang='EN-US'> lông-tiûnn kàm-tok
tân-a-gōng </span><span lang='EN-US'>kah </span><span lang='EN-US'>lú-kang a-giân</span><span lang='EN-US'> káng </span><span lang='EN-US'>,koh uá-kīn bán-</span><span lang='EN-US'>tioh </span><span lang='EN-US'>a-giân</span><span lang='EN-US'> thâu-tíng ê le̍h-á kah i hì-lāng.</span></font></p>

<p><font size='3'><span style='color:rgb(0,0,0)' lang='EN-US'>“</span><span style='color:rgb(0,0,0);font-family:新細明體,serif'>查某官</span><span style='color:rgb(0,0,0)' lang='EN-US'>!</span><span style='color:rgb(0,0,0);font-family:新細明體,serif'>你那著</span><span style='color:rgb(0,0,0);font-family:新細明體,serif'>按呢拚勢</span><span style='color:rgb(0,0,0)' lang='EN-US'>?”</span><span style='color:rgb(0,0,0);font-family:新細明體,serif'>農場監督陳阿戇佮女工阿妍講</span><span style='color:rgb(0,0,0)' lang='EN-US'>,</span><span style='font-family:新細明體,serif'><font color='#000000'>閣倚近摸著阿妍頭頂的笠仔</font><font color='#ff0000'>甲</font><font color='#000000'>伊戲弄</font></span><span style='color:rgb(0,0,0)' lang='EN-US'>.</span></font></p>

<p><font size='3' color='#000000'><span lang='EN-US'>“ai-iò!
lí tsong-sī beh án-ne </span><span lang='EN-US'>ko-ko-tînn!?” a-giân tio̍h-kip kah
a-gōng ê tshiú puah-khui, siū-khì ê kè-sio̍k ànn-thâu soo-tsháu.</span></font></p>

<p><font size='3'><span style='color:rgb(0,0,0)' lang='EN-US'>“</span><span style='color:rgb(0,0,0);font-family:新細明體,serif'>唉呦</span><span style='color:rgb(0,0,0)' lang='EN-US'>!</span><span style='color:rgb(0,0,0);font-family:新細明體,serif'>你總是欲按呢膏膏纏</span><span style='color:rgb(0,0,0)' lang='EN-US'>!?”</span><span style='font-family:新細明體,serif'><font color='#000000'>阿妍著急</font><font color='#ff0000'>甲</font><font color='#000000'>阿戇的手</font>撥<font color='#000000'>開</font></span><span style='color:rgb(0,0,0)' lang='EN-US'>,</span><span style='color:rgb(0,0,0);font-family:新細明體,serif'>受氣</span><span style='font-family:新細明體,serif'><font color='#ff0000'>的</font></span><span style='color:rgb(0,0,0);font-family:新細明體,serif'>繼續向頭</span><span style='font-family:新細明體,serif'><font color='#ff0000'>搜</font></span><span style='color:rgb(0,0,0);font-family:新細明體,serif'>草</span><span style='color:rgb(0,0,0)' lang='EN-US'>.</span></font></p>

<p><span lang='EN-US'><font size='3' color='#000000'>“ha ha! guá sī thiànn-lí,lí suah
tian-tó khì guá.”tân-kàm-tok tuā-tánn hòng-sù ê iū-koh tshun-tshut tshiú
khǹg-tī a-giân ê king-kah-thâu.</font></span></p>

<p><font size='3'><span style='color:rgb(0,0,0);font-family:新細明體,serif' lang='EN-US'>“</span><span style='font-family:新細明體,serif'><font color='#000000'>哈哈</font><span style='color:rgb(0,0,0)' lang='EN-US'>!</span><font color='#000000'>我是疼你</font><span style='color:rgb(0,0,0)' lang='EN-US'>,</span><font color='#000000'>你煞顛倒氣我</font><span style='color:rgb(0,0,0)' lang='EN-US'>.”</span><font color='#000000'>陳監督大膽放肆</font><font color='#ff0000'>的</font><font color='#000000'>又閣</font><font color='#9900ff'>伸出手</font><font color='#000000'>囥佇阿妍的肩胛頭</font><span style='color:rgb(0,0,0)' lang='EN-US'>.</span></span></font></p>

<p><font size='3' color='#000000'><span lang='EN-US'>“ai-iò!
lí tsit-ê-lâng mâ thài </span><span lang='EN-US'>put-tap-put-tshit ah!khi pinn-á
la! na-sī hoo pa̍t-lâng khuann-tioh,tsin pháinn-sè la, kha-kín khi pinn-á la!”
a-giân kiann kah bīn-âng-âng, bô-îng kah king-kah-thâu īng hōo tshu-tshu, siūnn
beh hōo a-gōng ê tshiú liu-lo̍h-khì, tsuî tsai-iánn,i ê tshiú suah lú-giú-lú-ân.</span></font></p>

<p><font size='3'><span style='color:rgb(0,0,0)' lang='EN-US'>“</span><span style='color:rgb(0,0,0);font-family:新細明體,serif'>唉呦</span><span style='color:rgb(0,0,0)' lang='EN-US'>!</span><span style='color:rgb(0,0,0);font-family:新細明體,serif'>你這个人嘛太不答不七矣</span><span style='color:rgb(0,0,0)' lang='EN-US'>!</span><span style='color:rgb(0,0,0);font-family:新細明體,serif'>去邊仔啦</span><span style='color:rgb(0,0,0)' lang='EN-US'>!</span><span style='color:rgb(0,0,0);font-family:新細明體,serif'>若是予別人看著</span><span style='color:rgb(0,0,0)' lang='EN-US'>,</span><span style='color:rgb(0,0,0);font-family:新細明體,serif'>真歹勢啦</span><span style='color:rgb(0,0,0)' lang='EN-US'>,</span><span style='font-family:新細明體,serif'><font color='#ff0000'>卡</font><font color='#000000'>緊去邊仔啦</font></span><span style='color:rgb(0,0,0)' lang='EN-US'>!”</span><span style='color:rgb(0,0,0);font-family:新細明體,serif'>阿妍驚甲面紅紅</span><span style='color:rgb(0,0,0)' lang='EN-US'>,</span><span style='color:rgb(0,0,0);font-family:新細明體,serif'>無閒甲肩胛頭用</span><span style='font-family:新細明體,serif'><font color='#ff0000'>乎</font></span><span style='color:rgb(0,0,0);font-family:新細明體,serif'>趨趨</span><span style='color:rgb(0,0,0)' lang='EN-US'>,</span><span style='color:rgb(0,0,0);font-family:新細明體,serif'>想欲予阿戇的手溜落去</span><span style='color:rgb(0,0,0)' lang='EN-US'>,</span><span style='font-family:新細明體,serif'><font color='#ff0000'>誰</font></span><span style='color:rgb(0,0,0);font-family:新細明體,serif'>知影</span><span style='color:rgb(0,0,0)' lang='EN-US'>,</span><span style='color:rgb(0,0,0);font-family:新細明體,serif'>伊的手煞愈搝愈絚</span><span style='color:rgb(0,0,0)' lang='EN-US'>.</span></font></p>

<p><span lang='EN-US'><font size='3' color='#000000'>“lí tsòo tshin-tsiânn iá-buē? Î!
Sinn-tsò tsin-iau-kiau ah! Liân guá khuànn-liáu mah kah-ì……”tân-kàm-tok kau-bīn-phuê
koh ti-ko-khuán ê ná tshiò ná kóng.</font></span></p>

<p><font size='3'><span style='color:rgb(0,0,0)' lang='EN-US'>“</span><span style='color:rgb(0,0,0);font-family:新細明體,serif'>你做親情猶未</span><span style='color:rgb(0,0,0)' lang='EN-US'>?</span><span style='color:rgb(0,0,0);font-family:新細明體,serif'>咦</span><span style='color:rgb(0,0,0)' lang='EN-US'>!</span><span style='color:rgb(0,0,0);font-family:新細明體,serif'>生做真妖嬌啊</span><span style='color:rgb(0,0,0)' lang='EN-US'>!</span><span style='color:rgb(0,0,0);font-family:新細明體,serif'>連我看了嘛佮意</span><span style='color:rgb(0,0,0)' lang='EN-US'>……”</span><span style='font-family:新細明體,serif'><font color='#000000'>陳監督厚</font><font color='#ff0000'>臉</font><font color='#000000'>皮閣豬哥款</font><font color='#ff0000'>的若</font><font color='#000000'>笑</font><font color='#ff0000'>若</font><font color='#000000'>講</font></span><span style='color:rgb(0,0,0)' lang='EN-US'>.</span></font></p>

<p><span lang='EN-US'><font size='3' color='#000000'>“bián lí kuán!?”a-giân hui-siông
siū-khì, tsin tua-siann kah huah, put-kim iū koh siong-sim tioh ka-tī ê
mia-bô-hó, ti-tsia leh siu long ê khi-lîng,bú-jio̍k.</font></span></p>

<p><font size='3'><span style='color:rgb(0,0,0)' lang='EN-US'>“</span><span style='color:rgb(0,0,0);font-family:新細明體,serif'>免你管</span><span style='color:rgb(0,0,0)' lang='EN-US'>!?” </span><span style='color:rgb(0,0,0);font-family:新細明體,serif'>阿妍非常受氣</span><span style='color:rgb(0,0,0)' lang='EN-US'>,</span><span style='font-family:新細明體,serif'><font color='#000000'>真大聲</font><font color='#ff0000'>甲</font><font color='#000000'>喝</font></span><span style='color:rgb(0,0,0)' lang='EN-US'>,</span><span style='font-family:新細明體,serif'><font color='#ff0000'>不禁</font></span><span style='color:rgb(0,0,0);font-family:新細明體,serif'>又閣傷心著家己的命毋好</span><span style='color:rgb(0,0,0)' lang='EN-US'>,</span><span style='color:rgb(0,0,0);font-family:新細明體,serif'>佇遮受人的欺凌、侮辱</span><span style='color:rgb(0,0,0)' lang='EN-US'>.</span></font></p>

<p><span lang='EN-US'><font size='3' color='#000000'>“e-poo kha-uànn tńg-khì,
kong-tsînn ke-sǹg tsi̍t-tiám-ah hōo-lí,......”tân-kàm-tok khuànn-tio̍h
hn̄g-hn̄g ū tsi̍t-ê-lông lâi-ah, kan-ná tshin-tshiunn sī long-tiûnn tsú-jīm,
tsi̍t-leh-ah to̍h tsáu-khì, tàn-sī put-sî huê-thâu, tsin bô-tsìng-king ê
huê-thâu khuànn a-giân, tsi̍t-bīn huann-hí tuā-siann huah tioh “khuànn-tioh
sió-niû sinn phiau-tì, siūnn-beh tshua-lí tsuè sè-î! ” kòo-ì hōo a-giân
thiann-tioh.</font></span></p>

<p><font size='3'><span style='color:rgb(0,0,0)' lang='EN-US'>“</span><span style='font-family:新細明體,serif'><font color='#000000'>下晡</font><font color='#ff0000'>卡</font><font color='#000000'>晏轉去</font></span><span style='color:rgb(0,0,0)' lang='EN-US'>,</span><span style='color:rgb(0,0,0);font-family:新細明體,serif'>工錢加算一點仔予你</span><span style='color:rgb(0,0,0)' lang='EN-US'>,……”</span><span style='color:rgb(0,0,0);font-family:新細明體,serif'>陳監督看著遠遠有一个人來矣</span><span style='color:rgb(0,0,0)' lang='EN-US'>,</span><span style='color:rgb(0,0,0);font-family:新細明體,serif'>敢若是農場主任</span><span style='color:rgb(0,0,0)' lang='EN-US'>,</span><span style='color:rgb(0,0,0);font-family:新細明體,serif'>一</span><span style='font-family:新細明體,serif'><font color='#ff0000'>咧矣</font></span><span style='color:rgb(0,0,0);font-family:新細明體,serif'>就走去</span><span style='color:rgb(0,0,0)' lang='EN-US'>,</span><span style='color:rgb(0,0,0);font-family:新細明體,serif'>但是不時回頭</span><span style='color:rgb(0,0,0)' lang='EN-US'>,</span><span style='color:rgb(0,0,0);font-family:新細明體,serif'>真無正經</span><span style='font-family:新細明體,serif'><font color='#ff0000'>的</font></span><span style='color:rgb(0,0,0);font-family:新細明體,serif'>看阿妍</span><span style='color:rgb(0,0,0)' lang='EN-US'>,</span><span style='color:rgb(0,0,0);font-family:新細明體,serif'>一面歡喜大聲喝</span><span style='font-family:新細明體,serif'><font color='#ff0000'>著</font></span><span style='color:rgb(0,0,0)' lang='EN-US'>“</span><span style='color:rgb(0,0,0);font-family:新細明體,serif'>看著小娘生標緻</span><span style='color:rgb(0,0,0)' lang='EN-US'>,</span><span style='color:rgb(0,0,0);font-family:新細明體,serif'>想欲娶你做細姨</span><span style='color:rgb(0,0,0)' lang='EN-US'>!”</span><span style='color:rgb(0,0,0);font-family:新細明體,serif'>故意予阿妍聽</span><span style='font-family:新細明體,serif'><font color='#ff0000'>到</font></span><span style='color:rgb(0,0,0)' lang='EN-US'>.</span></font></p>

<p><font size='3' color='#000000'><span lang='EN-US'>Koo-koo-tuann-tuann ê long-tiûnn
tsi̍t-kak, tsí tshun a-giân kah kuí-ê iá-koh m̄-bat jîn-sū ê sió-lú-kang ti leh
soo-tsháu</span><span style='font-family:新細明體,serif'>、</span><span lang='EN-US'>khioh-tsháu.</span></font></p>

<p><font size='3'><span style='color:rgb(0,0,0);font-family:新細明體,serif'>孤孤單單的農場一角</span><span style='color:rgb(0,0,0)' lang='EN-US'>,</span><span style='font-family:新細明體,serif'><font color='#000000'>只</font><font color='#ff0000'>剩</font><font color='#000000'>阿妍</font></span><span style='color:rgb(0,0,0);font-family:新細明體,serif'>佮幾个猶閣毋</span><span style='font-family:新細明體,serif'><font color='#ff0000'>識</font></span><span style='color:rgb(0,0,0);font-family:新細明體,serif'>人事的小女工佇咧</span><span style='font-family:新細明體,serif'><font color='#ff0000'>搜</font></span><span style='color:rgb(0,0,0);font-family:新細明體,serif'>草、</span><span style='font-family:新細明體,serif'><font color='#ff0000'>拾</font></span><span style='color:rgb(0,0,0);font-family:新細明體,serif'>草<span lang='EN-US'>.</span></span></font></p>

<p><font size='3' color='#000000'><span lang='EN-US'>A-giân lâi-tsia tsò-kang, iah sǹg
bô </span><span lang='EN-US'>puànn-kò-ge̍h, to̍h siu-tioh
tsit tsi̍t-tiûnn bú-jio̍k, bô, put-tsí tsit tsi̍t-pái, tsi-sī tsi̍t-pái
kha-pháinn tsi̍t-tiám-á</span><span style='font-family:華康瘦金體'>；</span><span lang='EN-US'>hōo-I bû-hān ê khóo-náu</span><span style='font-family:華康瘦金體'>、</span><span lang='EN-US'>kiàn-siàu</span><span style='font-family:華康瘦金體'>、</span><span lang='EN-US'>hùn-nōo. Bô- luā-kú, tsi
khuànn-tio̍h a-giân tng-leh-khuànn ê thôo-kha, tshut-hiàn tsi̍t-phiàn bo̍k-sái.
tān-sī iū-koh ū siánn-long lâi tshap I leh? mā tsí-ū kah i </span><span lang='EN-US'>kāng</span><span lang='EN-US'> -khuán
miā-ūn ê sió-lú-kang in tsi̍t-tuì tsi̍t-tuì hònn-kî ê bo̍k-tsiu leh khuànn i;
tshin-tshiunn tī-leh būn I, uī-siánn-mih leh siong-sim ne?</span></font></p>

<p><font size='3'><span style='color:rgb(0,0,0);font-family:新細明體,serif'>阿妍來遮做</span><span style='color:rgb(0,0,0);font-family:新細明體,serif'>工</span><span style='color:rgb(0,0,0);font-family:Segoe UI,sans-serif' lang='EN-US'>,</span><span style='color:rgb(0,0,0);font-family:新細明體,serif'>猶算無半個月</span><span style='color:rgb(0,0,0);font-family:Segoe UI,sans-serif' lang='EN-US'>,</span><span style='color:rgb(0,0,0);font-family:新細明體,serif'>就受著這一場侮辱</span><span style='color:rgb(0,0,0);font-family:Segoe UI,sans-serif' lang='EN-US'>,</span><span style='color:rgb(0,0,0);font-family:新細明體,serif'>無</span><span style='color:rgb(0,0,0);font-family:Segoe UI,sans-serif' lang='EN-US'>,</span><span style='color:rgb(0,0,0)' lang='EN-US'> </span><span style='color:rgb(0,0,0);font-family:新細明體,serif'>不只這一擺</span><span style='color:rgb(0,0,0);font-family:Segoe UI,sans-serif' lang='EN-US'>, </span><span style='font-family:新細明體,serif'><font color='#000000'>只是這擺</font><font color='#ff0000'>卡</font><font color='#000000'>歹一點仔</font></span><span style='color:rgb(0,0,0);font-family:Segoe UI,sans-serif' lang='EN-US'>;</span><span style='color:rgb(0,0,0);font-family:新細明體,serif'>予伊</span><span style='color:rgb(0,0,0);font-family:新細明體,serif'>無限的苦惱、見笑、憤怒<span lang='EN-US'>.</span>無偌久<span lang='EN-US'>, </span>只看著阿妍當咧看的塗跤<span lang='EN-US'>,</span>出現一片目屎<span lang='EN-US'>.</span>但</span><span style='color:rgb(0,0,0);font-family:新細明體,serif'>是又閣有啥人來插伊咧<span lang='EN-US'>?</span>嘛只有佮伊仝款命運的小女工</span><span style='font-family:新細明體,serif'><font color='#ff0000'>怹</font></span><span style='color:rgb(0,0,0);font-family:新細明體,serif'>一對一對好奇的目睭咧看伊<span lang='EN-US'>;</span>親像佇咧問伊<span lang='EN-US'>,</span>為啥物咧傷心</span><span style='font-family:新細明體,serif'><font color='#ff0000'>呢</font><span style='color:rgb(0,0,0)' lang='EN-US'>?</span></span></font></p>

<p><span lang='EN-US'><font size='3' color='#000000'>Tán-kàu suànn-kang ê phín-á kiò ah,
a-giân mā bô-sim khì-niá kang-tsînn ah, to̍h tsáu tńg-khì tshù.</font></span></p>

<p><font size='3' color='#000000'><span style='font-family:新細明體,serif'>等到散工的<span lang='EN-US'>phín</span>仔叫矣<span lang='EN-US'>,</span></span><span style='font-family:新細明體,serif' lang='EN-US'>
</span><span style='font-family:新細明體,serif'>阿妍嘛無心去領工錢矣<span lang='EN-US'>,</span>就走轉去厝<span lang='EN-US'>.</span></span></font></p>

<p><font size='3' color='#000000'><span lang='EN-US'>thinn-sik </span><span lang='EN-US'>tú-tsiah kng, a-giân </span><span lang='EN-US'>í-king kah pn̄g-tshài
tsú-si̍k ah, in-uī i bô siūnn-beh khì tsò- khang-khuè, sóo-í iah-buētsia̍h-pn̄g;tsí-sī
tsē tī í-liâu, m̄ tsai-iánn leh siūnn siánn.</span></font></p>

<p><font size='3'><span style='color:rgb(0,0,0);font-family:新細明體,serif'>天色</span><span style='font-family:新細明體,serif'><font color='#000000'>拄才光</font><span style='color:rgb(0,0,0)' lang='EN-US'>,</span><font color='#000000'>阿妍已經</font><font color='#ff0000'>甲</font><font color='#000000'>飯菜煮熟矣</font><span style='color:rgb(0,0,0)' lang='EN-US'>,</span><font color='#000000'>因為伊無想欲去做</font></span><span style='color:rgb(0,0,0);font-family:新細明體,serif'>工課</span><span style='color:rgb(0,0,0);font-family:Segoe UI,sans-serif' lang='EN-US'>,</span><span style='color:rgb(0,0,0);font-family:新細明體,serif'>所以猶未食飯</span><span style='color:rgb(0,0,0);font-family:Segoe UI,sans-serif' lang='EN-US'>;</span><span style='color:rgb(0,0,0);font-family:新細明體,serif'>只是坐佇椅條</span><span style='color:rgb(0,0,0);font-family:Segoe UI,sans-serif' lang='EN-US'>,</span><span style='color:rgb(0,0,0);font-family:新細明體,serif'>毋知影咧想啥</span><span style='color:rgb(0,0,0);font-family:Segoe UI,sans-serif' lang='EN-US'>.</span></font></p><p><span lang='EN-US'><font color='#000000'>~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~</font></span></p>

<p><span lang='EN-US'><font color='#000000'> </font></span></p>

<p><font color='#000000'><span lang='EN-US'>“</span><span style='font-family:新細明體,serif'>烏烏</span><span lang='EN-US'>……</span><span style='font-family:新細明體,serif'>烏烏</span><span lang='EN-US'>……”</span><span style='font-family:新細明體,serif'>農場叫人上班的</span><span lang='EN-US'> hín</span><span style='font-family:新細明體,serif'>仔開始咧嗶矣</span><span lang='EN-US'>,</span><span style='font-family:新細明體,serif'>桌頂的時鐘嘛拄好敲六下</span><span lang='EN-US'>.</span><span style='font-family:新細明體,serif'>雖然講是十月的天氣</span><span lang='EN-US'>,</span><span style='font-family:新細明體,serif'>但是日頭煞猶閣微微現出伊的面</span><span lang='EN-US'>;</span><span style='font-family:新細明體,serif'>大地的萬象嘛猶閣會使看見矣</span><span lang='EN-US'>.</span><span style='font-family:新細明體,serif'>這時陣一隊一隊看起來營養不良的男、女工人</span><span lang='EN-US'>,</span><span style='font-family:新細明體,serif'>嘛攏相連紲予彼个上有權威的命令</span><span lang='EN-US'>─phín</span><span style='font-family:新細明體,serif'>仔聲</span><span lang='EN-US'>─</span><span style='font-family:新細明體,serif'>叫去農場矣</span><span lang='EN-US'>,</span><span style='font-family:新細明體,serif'>叫去比戰場閣較恐怖的農場去矣</span><span lang='EN-US'>.</span><span style='font-family:新細明體,serif'>干焦歸暝毋睏的阿妍猶閣坐佇椅條</span><span lang='EN-US'>, </span><span style='font-family:新細明體,serif'>毋知影咧想啥</span><span lang='EN-US'>.</span></font></p>

<p><font color='#000000'><span lang='EN-US'>“</span><span style='font-family:新細明體,serif'>哈哈</span><span lang='EN-US'>,</span><span style='font-family:新細明體,serif'>嘻</span><span lang='EN-US'>……”</span><span style='font-family:新細明體,serif'>阿妍的老爸跛跤金生哈唏</span><span lang='EN-US'>,</span><span style='font-family:新細明體,serif'>一翻身</span><span lang='EN-US'>, </span><span style='font-family:新細明體,serif'>伸出伊看起來猶未睏飽的面</span><span lang='EN-US'>,</span><span style='font-family:新細明體,serif'>按破糊糊的</span><span lang='EN-US'><span style='font-family:新細明體,serif' lang='EN-US'>蠓罩</span></span><span style='font-family:新細明體,serif'>看出去</span><span lang='EN-US'>.</span><span style='font-family:新細明體,serif'>伊</span><span style='font-family:新細明體,serif'>的面</span><span lang='EN-US'>liâu-liâu,</span><span style='font-family:新細明體,serif'>而且又閣有青黃的色水</span><span lang='EN-US'>,</span><span style='font-family:新細明體,serif'>有夠歹看</span><span lang='EN-US'>!</span></font></p>

<p><font color='#000000'><span lang='EN-US'>“</span><span style='font-family:新細明體,serif'>嘿嘿</span><span lang='EN-US'>!</span><span style='font-family:新細明體,serif'>這馬幾點矣</span><span lang='EN-US'>?</span><span style='font-family:新細明體,serif'>水螺</span><span lang='EN-US'>─phín</span><span style='font-family:新細明體,serif'>仔聲</span><span lang='EN-US'>─</span><span style='font-family:新細明體,serif'>不是嗶矣嗎</span><span lang='EN-US'>?</span><span style='font-family:新細明體,serif'>哪會猶未去做工</span><span lang='EN-US'>?</span><span style='font-family:新細明體,serif'>啊</span><span lang='EN-US'>!</span><span style='font-family:新細明體,serif'>日頭出矣</span><span lang='EN-US'>,</span><span style='font-family:新細明體,serif'>猶閣會寒</span><span lang='EN-US'>.”</span><span style='font-family:新細明體,serif'>講完又閣哈唏</span><span lang='EN-US'>,</span><span style='font-family:新細明體,serif'>親像鴉片</span><span style='font-family:新細明體,serif'>仙仝款</span><span lang='EN-US'>.</span></font></p>

<p><font color='#000000'><span lang='EN-US'>“</span><span style='font-family:新細明體,serif'>我無愛去</span><span lang='EN-US'>.”</span><span style='font-family:新細明體,serif'>阿妍頭向向輕聲講</span><span lang='EN-US'>.</span></font></p>

<p><font color='#000000'><span lang='EN-US'>“</span><span style='font-family:新細明體,serif'>是安怎</span><span lang='EN-US'>?”</span><span style='font-family:新細明體,serif'>跛跤金生又閣開始罵伊懶屍</span><span lang='EN-US'>: “</span><span style='font-family:新細明體,serif'>你總是想摸魚</span><span lang='EN-US'>,</span><span style='font-family:新細明體,serif'>輕輕可可的工課嘛毋做</span><span lang='EN-US'>,</span><span style='font-family:新細明體,serif'>想欲做小姐、姑娘是嘸</span><span lang='EN-US'>?</span><span style='font-family:新細明體,serif'>去予阿木舍做查某囝啦</span><span lang='EN-US'>!</span><span style='font-family:新細明體,serif'>我嘛毋是欲你去吹風曝日</span><span lang='EN-US'>,</span><span style='font-family:新細明體,serif'>毋過</span><span lang='EN-US'>,</span><span style='font-family:新細明體,serif'>我的跤已經予機器軋斷矣</span><span lang='EN-US'>,</span><span style='font-family:新細明體,serif'>是無法度閣去做粗工</span><span lang='EN-US'>;</span><span style='font-family:新細明體,serif'>除非靠你去賺幾角銀來度苦日子</span><span lang='EN-US'>,</span><span style='font-family:新細明體,serif'>嘛無法度矣</span><span lang='EN-US'>,</span><span style='font-family:新細明體,serif'>乖乖去吧</span><span lang='EN-US'>!</span><span style='font-family:新細明體,serif'>順紲領昨昏的工錢</span><span lang='EN-US'>!”</span></font></p>

<p><font color='#000000'><span lang='EN-US'>“</span><span style='font-family:新細明體,serif'>我無愛去</span><span lang='EN-US'>.”</span></font></p>

<p><font color='#000000'><span lang='EN-US'>“</span><span style='font-family:新細明體,serif'>食飯矣猶未</span><span lang='EN-US'>?</span><span style='font-family:新細明體,serif'>較緊去</span><span lang='EN-US'>!</span><span style='font-family:新細明體,serif'>大家攏去做事矣</span><span lang='EN-US'>;</span><span style='font-family:新細明體,serif'>晏去是會扣錢</span><span lang='EN-US'>.</span><span style='font-family:新細明體,serif'>趕緊</span><span lang='EN-US'>!”</span></font></p>

<p><font color='#000000'><span lang='EN-US'>“</span><span style='font-family:新細明體,serif'>我無愛去</span><span lang='EN-US'>,</span><span style='font-family:新細明體,serif'>我欲佇厝做草笠仔</span><span lang='EN-US'>.”</span></font></p>

<p><font color='#000000'><span lang='EN-US'>“</span><span style='font-family:新細明體,serif'>按怎較會無愛去</span><span lang='EN-US'>?”</span></font></p>

<p><font color='#000000'><span lang='EN-US'>“</span><span style='font-family:新細明體,serif'>無愛啦</span><span lang='EN-US'>!......”</span><span style='font-family:新細明體,serif'>阿妍毋敢甲昨昏的代誌講予</span></font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);line-height:1.6;font-size:10pt;font-family:新細明體,serif'>老爸知影</span><span style='color:rgb(0,0,0);line-height:1.6;font-size:10pt' lang='EN-US'>,</span><span style='color:rgb(0,0,0);line-height:1.6;font-size:10pt;font-family:新細明體,serif'>因為伊認為予人戲弄、欺凌</span><span style='color:rgb(0,0,0);line-height:1.6;font-size:10pt' lang='EN-US'>,</span><span style='color:rgb(0,0,0);line-height:1.6;font-size:10pt;font-family:新細明體,serif'>是歹名聲、可恥的</span><span style='color:rgb(0,0,0);line-height:1.6;font-size:10pt' lang='EN-US'>; </span><span style='color:rgb(0,0,0);line-height:1.6;font-size:10pt;font-family:新細明體,serif'>干焦忍著</span><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='line-height:1.6;font-size:10pt;color:rgb(0,0,0);font-family:新細明體,serif'>老爸的責備</span><span style='line-height:1.6;font-size:10pt;color:rgb(0,0,0)' lang='EN-US'>.</span></p>

<p><font color='#000000'><span lang='EN-US'>“</span><span style='font-family:新細明體,serif'>無按怎</span><span lang='EN-US'>,</span><span style='font-family:新細明體,serif'>是按怎較會無愛去</span><span lang='EN-US'>?</span><span style='font-family:新細明體,serif'>今仔日是存辦欲予我餓死是嘸</span><span lang='EN-US'>?</span><span style='font-family:新細明體,serif'>好</span><span lang='EN-US'>!</span><span style='font-family:新細明體,serif'>我歹運跤斷矣</span><span lang='EN-US'>,</span><span style='font-family:新細明體,serif'>用你趁的錢</span><span lang='EN-US'>,</span><span style='font-family:新細明體,serif'>食你煮的飯</span><span lang='EN-US'>,</span><span style='font-family:新細明體,serif'>你就使癖</span><span lang='EN-US'>,</span><span style='font-family:新細明體,serif'>好</span><span lang='EN-US'>!</span><span style='font-family:新細明體,serif'>我甘願來去做乞食</span><span lang='EN-US'>,</span><span style='font-family:新細明體,serif'>隨在你</span><span lang='EN-US'>!</span><span style='font-family:新細明體,serif'>你</span><span style='font-family:新細明體,serif'>毋</span><span style='font-family:新細明體,serif'>去做工</span><span lang='EN-US'>,</span><span style='font-family:新細明體,serif'>你嘛愛按算行你</span><span style='font-family:新細明體,serif'>的路</span><span lang='EN-US'>!” </span><span style='font-family:新細明體,serif'>跛跤金生看查某囝攏</span><span style='font-family:新細明體,serif'>毋</span><span style='font-family:新細明體,serif'>去</span><span lang='EN-US'>,</span><span style='font-family:新細明體,serif'>米缸內又閣空空</span><span lang='EN-US'>,</span><span style='font-family:新細明體,serif'>一時憤慨</span><span lang='EN-US'>.</span><span style='font-family:新細明體,serif'>因為伊</span><span style='font-family:新細明體,serif'>的心內總是當作阿妍佇咧摸魚</span><span lang='EN-US'>;</span><span style='font-family:新細明體,serif'>哪知影查某囝是為著欲避免去予儂</span><span style='font-family:新細明體,serif'>蹧躂咧</span><span lang='EN-US'>?</span></font></p>

<p><font color='#000000'><span lang='EN-US'>“</span><span style='font-family:新細明體,serif'>唉</span><span lang='EN-US'>! ”</span><span style='font-family:新細明體,serif'>阿妍看厝內的情形是遮爾歹過</span><span lang='EN-US'>,</span><span style='font-family:新細明體,serif'>老爸又是殘廢</span><span lang='EN-US'>,</span><span style='font-family:新細明體,serif'>種種的壓迫</span><span lang='EN-US'>,</span><span style='font-family:新細明體,serif'>實在是無法度逃避</span><span lang='EN-US'>,</span><span style='font-family:新細明體,serif'>有</span><span lang='EN-US'>,</span><span style='font-family:新細明體,serif'>嘛只會當家己較細膩一點</span><span lang='EN-US'>,</span><span style='font-family:新細明體,serif'>阿妍吐一口大氣</span><span lang='EN-US'>,</span><span style='font-family:新細明體,serif'>甲目屎往腹肚內底吞</span><span lang='EN-US'>;</span><span style='font-family:新細明體,serif'>連飯嘛毋食</span><span lang='EN-US'>,</span><span style='font-family:新細明體,serif'>鋤頭夯咧就出門去矣</span><span lang='EN-US'>.</span></font></p>

<p><font color='#000000'><span style='font-family:新細明體,serif'>阿妍到農場的時陣</span><span lang='EN-US'>,</span><span style='font-family:新細明體,serif'>已經欲七點矣</span><span lang='EN-US'>.</span><span style='font-family:新細明體,serif'>大大片的農園</span><span lang='EN-US'>,</span><span style='font-family:新細明體,serif'>四界攏有男女工無閒咧作穯矣</span><span lang='EN-US'>.</span><span style='font-family:新細明體,serif'>伊只好又閣親像機械仝款</span><span lang='EN-US'>,</span><span style='font-family:新細明體,serif'>一个人孤孤單單去昨昏挲草的所在</span><span lang='EN-US'>.</span></font></p>

<p><font color='#000000'><span lang='EN-US'> “</span><span style='font-family:新細明體,serif'>查某官</span><span lang='EN-US'>!</span><span style='font-family:新細明體,serif'>今仔日是按怎哪會較晏咧</span><span lang='EN-US'>?</span><span style='font-family:新細明體,serif'>昨暝有</span><span lang='EN-US'>“</span><span style='font-family:新細明體,serif'>客</span><span lang='EN-US'>”</span><span style='font-family:新細明體,serif'>是嘸</span><span lang='EN-US'>?”</span><span style='font-family:新細明體,serif'>陳監督看見阿妍來矣</span><span lang='EN-US'>,</span><span style='font-family:新細明體,serif'>又閣走過來激鬼臉講</span><span lang='EN-US'>: “</span><span style='font-family:新細明體,serif'>我當做你袂來矣</span><span lang='EN-US'>!</span><span style='font-family:新細明體,serif'>我等甲正著急</span><span lang='EN-US'>!</span><span style='font-family:新細明體,serif'>呀</span><span lang='EN-US'>!</span><span style='font-family:新細明體,serif'>查某官</span><span lang='EN-US'>!</span><span style='font-family:新細明體,serif'>昨昏的工錢</span><span lang='EN-US'>,</span><span style='font-family:新細明體,serif'>哪會無來領咧</span><span lang='EN-US'>?”</span></font></p>

<p><font color='#000000'><span lang='EN-US'>“……”</span><span style='font-family:新細明體,serif'>阿妍無想欲插潲伊</span><span lang='EN-US'>,</span><span style='font-family:新細明體,serif'>連看攏無甲看</span><span lang='EN-US'>,</span><span style='font-family:新細明體,serif'>干焦向頭繼續做工課</span><span lang='EN-US'>.</span></font></p>

<p><font color='#000000'><span lang='EN-US'>“</span><span style='font-family:新細明體,serif'>嘻嘻</span><span lang='EN-US'>!”</span><span style='font-family:新細明體,serif'>彼兩三个小女工看甲攝袂牢文文仔笑出來</span><span lang='EN-US'>,</span><span style='font-family:新細明體,serif'>這顛倒予陳監督雄雄注意到</span><span lang='EN-US'>.</span></font></p>

<p><font color='#000000'><span lang='EN-US'>“</span><span style='font-family:新細明體,serif'>遐</span><span lang='EN-US'>!”</span><span style='font-family:新細明體,serif'>陳監督十足威風的大聲嚷</span><span lang='EN-US'>: “</span><span style='font-family:新細明體,serif'>恁哪會無去後埔仔敲草</span><span lang='EN-US'>?</span><span style='font-family:新細明體,serif'>昨昏就甲恁講過</span><span lang='EN-US'>,</span><span style='font-family:新細明體,serif'>恁</span><span style='font-family:新細明體,serif'>那會攏無咧聽</span><span lang='EN-US'>?</span><span style='font-family:新細明體,serif'>緊去</span><span lang='EN-US'>!”</span></font></p>

<p><font color='#000000'><span style='font-family:新細明體,serif'>小女工</span></font><img style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:20px' src='http://twblg.dict.edu.tw/holodict_new/fontPics/E701.gif' border='0'/><span style='color:rgb(0,0,0);line-height:1.6;font-size:10pt;font-family:新細明體,serif'>予陳監督一喝</span><span style='color:rgb(0,0,0);line-height:1.6;font-size:10pt' lang='EN-US'>,</span><span style='color:rgb(0,0,0);line-height:1.6;font-size:10pt;font-family:新細明體,serif'>驚甲走去矣</span><span style='color:rgb(0,0,0);line-height:1.6;font-size:10pt' lang='EN-US'>.</span></p>

<p><font color='#000000'><span lang='EN-US'>“</span><span style='font-family:新細明體,serif'>哈哈</span><span lang='EN-US'>!</span><span style='font-family:新細明體,serif'>予恁老爸罵乎</span><span lang='EN-US'>?</span><span style='font-family:新細明體,serif'>工錢佇遮</span><span lang='EN-US'>……”</span><span style='font-family:新細明體,serif'>陳監督甲手伸去橐袋仔提一</span><span lang='EN-US'>tsí</span><span style='font-family:新細明體,serif'>銀票</span><span lang='EN-US'>,</span><span style='font-family:新細明體,serif'>對阿妍假大扮講</span><span lang='EN-US'>: “</span><span style='font-family:新細明體,serif'>下晡做伙領去</span><span lang='EN-US'>,</span><span style='font-family:新細明體,serif'>兩箍予你</span><span lang='EN-US'>.</span><span style='font-family:新細明體,serif'>較晏一點</span><span lang='EN-US'>,</span><span style='font-family:新細明體,serif'>散工矣才來</span><span lang='EN-US'>.”</span></font></p>

<p><font color='#000000'><span lang='EN-US'>“</span><span style='font-family:新細明體,serif'>走較開咧</span><span lang='EN-US'>!</span><span style='font-family:新細明體,serif'>勿吵我做工課</span><span lang='EN-US'>.”</span><span style='font-family:新細明體,serif'>阿妍誠受氣共伊喝</span><span lang='EN-US'>.</span></font></p>

<p><font color='#000000'><span lang='EN-US'>“</span><span style='font-family:新細明體,serif'>驚你無伴</span><span lang='EN-US'>,</span><span style='font-family:新細明體,serif'>專工來佮你作伴</span><span lang='EN-US'>,</span><span style='font-family:新細明體,serif'>你顛倒趕我走</span><span lang='EN-US'>?</span><span style='font-family:新細明體,serif'>吠</span><span lang='EN-US'>!......”</span><span style='font-family:新細明體,serif'>伊那講那又閣共手囥佇阿妍的肩胛頭</span><span lang='EN-US'>,</span><span style='font-family:新細明體,serif'>倚近過去</span><span lang='EN-US'>,</span><span style='font-family:新細明體,serif'>一雙手又閣想欲去摸伊的奶</span><span lang='EN-US'>.</span></font></p>

<p><font color='#000000'><span lang='EN-US'>“</span><span style='font-family:新細明體,serif'>夭壽亡</span><span lang='EN-US'>!</span><span style='font-family:新細明體,serif'>斬頭犯</span><span lang='EN-US'>!......”</span><span style='font-family:新細明體,serif'>阿妍驚甲欲死</span><span lang='EN-US'>.</span><span style='font-family:新細明體,serif'>著急欲閃避</span><span lang='EN-US'>,</span><span style='font-family:新細明體,serif'>又閣袂赴</span><span lang='EN-US'>,</span><span style='font-family:新細明體,serif'>想欲大聲喝</span><span lang='EN-US'>,</span><span style='font-family:新細明體,serif'>又閣驚予人笑</span><span lang='EN-US'>.</span><span style='font-family:新細明體,serif'>伊真正驚到矣</span><span lang='EN-US'>,</span><span style='font-family:新細明體,serif'>干焦會當出力共阿戇的手撥開</span><span lang='EN-US'>.</span></font></p>

<p><font color='#000000'><span lang='EN-US'>“</span><span style='font-family:新細明體,serif'>無要緊的代誌</span><span lang='EN-US'>!</span><span style='font-family:新細明體,serif'>心適事</span><span lang='EN-US'>,</span><span style='font-family:新細明體,serif'>人無看見</span><span lang='EN-US'>,</span><span style='font-family:新細明體,serif'>無要緊</span><span lang='EN-US'>.”</span><span style='font-family:新細明體,serif'>陳監督講咧講咧</span><span lang='EN-US'>,</span><span style='font-family:新細明體,serif'>又閣開始亂摸阿妍</span><span lang='EN-US'>.</span><span style='font-family:新細明體,serif'>這擺特別大膽佮粗魯起來矣</span><span lang='EN-US'>,</span><span style='font-family:新細明體,serif'>因為阿妍會驚見笑</span><span lang='EN-US'>,</span><span lang='EN-US'> </span><span style='font-family:新細明體,serif'>毋</span><span style='font-family:新細明體,serif'>敢大聲喝救人</span><span lang='EN-US'>. “</span><span style='font-family:新細明體,serif'>啊</span><span lang='EN-US'>!</span><span style='font-family:新細明體,serif'>我實在誠愛妳</span><span lang='EN-US'>……”</span><span style='font-family:新細明體,serif'>阿戇那摸那講</span><span lang='EN-US'>.</span></font></p>

<p><font color='#000000'><span style='font-family:新細明體,serif'>昨昏的憤怒亦未消</span><span lang='EN-US'>,</span><span style='font-family:新細明體,serif'>今仔日的欺負又閣重來</span><span lang='EN-US'>,</span><span style='font-family:新細明體,serif'>阿妍的心內是有夠艱苦</span><span lang='EN-US'>!</span><span style='font-family:新細明體,serif'>這馬阿戇彼呢大膽咧共伊摸</span><span lang='EN-US'>,</span><span style='font-family:新細明體,serif'>四界又閣攏無人</span><span lang='EN-US'>,</span><span style='font-family:新細明體,serif'>因為其他的工人攏佇誠遠的所在</span><span lang='EN-US'>,</span><span style='font-family:新細明體,serif'>毋過嘛是有幾个人分佈佇附近做工課</span><span lang='EN-US'>.</span></font></p>

<p><font color='#000000'><span style='font-family:新細明體,serif'>這一來</span><span lang='EN-US'>,</span><span style='font-family:新細明體,serif'>又閣怨恨</span><span lang='EN-US'>,</span><span style='font-family:新細明體,serif'>又閣受氣</span><span lang='EN-US'>,</span><span style='font-family:新細明體,serif'>又閣驚</span><span lang='EN-US'>,</span><span style='font-family:新細明體,serif'>又閣見笑</span><span lang='EN-US'>,</span><span style='font-family:新細明體,serif'>阿妍鋤頭擲咧就走</span><span lang='EN-US'>.</span><span style='font-family:新細明體,serif'>阿戇嘛親像枵鬼仝款逐過去</span><span lang='EN-US'>.</span><span style='font-family:新細明體,serif'>這予阿妍閣較驚惶</span><span lang='EN-US'>,</span><span style='font-family:新細明體,serif'>不時斡頭看逐來的阿戇</span><span lang='EN-US'>;</span><span style='font-family:新細明體,serif'>敢若是驚予逐來的人拆食落腹仝款</span><span lang='EN-US'>,</span><span style='font-family:新細明體,serif'>伊拚生命逃走</span><span lang='EN-US'>......</span></font></p>

<p><font color='#000000'><span lang='EN-US'>“</span><span style='font-family:新細明體,serif'>撲通</span><span lang='EN-US'>”</span><span style='font-family:新細明體,serif'>一聲</span><span lang='EN-US'>,</span><span style='font-family:新細明體,serif'>干焦看見離農園毋偌遠的彼條大圳溝的水泏出來</span><span lang='EN-US'>,</span><span style='font-family:新細明體,serif'>阿妍的形影就消失矣</span><span lang='EN-US'>.</span><span style='font-family:新細明體,serif'>佇一片揚揚飛的塵沙中</span><span lang='EN-US'>,</span><span style='font-family:新細明體,serif'>干焦有陳監督敢若惡霸仝款的身軀閣戇戇徛佇遐</span><span lang='EN-US'>.</span></font></p>

<p><span lang='EN-US'><font color='#000000'> </font></span></p>

<p><font color='#000000'><span style='font-family:新細明體,serif'>天色漸漸暗落來矣</span><span lang='EN-US'>.</span></font></p>

<p><font color='#000000'><span style='font-family:新細明體,serif'>跛腳金生坐佇眠床頭前的彼張破桌仔邊</span><span lang='EN-US'>,</span><span style='font-family:新細明體,serif'>對著彼葩咧欲化去油燈啄龜</span><span lang='EN-US'>.</span><span style='font-family:新細明體,serif'>這時陣差不多欲八點矣</span><span lang='EN-US'>,</span><span style='font-family:新細明體,serif'>別人兜攏已經咧睏矣</span><span lang='EN-US'>;</span><span style='font-family:新細明體,serif'>干焦有伊猶閣戇戇坐咧啄龜</span><span lang='EN-US'>.</span><span style='font-family:新細明體,serif'>佇伊有淡薄仔愛睏的面頂</span><span lang='EN-US'>,</span><span style='font-family:新細明體,serif'>充滿憂愁</span><span lang='EN-US'>,</span><span style='font-family:新細明體,serif'>又閣像是著急的面色</span><span lang='EN-US'>,</span><span style='font-family:新細明體,serif'>有時陣嘛猶閣發出一兩聲吐大氣</span><span lang='EN-US'>.</span></font></p>

<p><font color='#000000'><span style='font-family:新細明體,serif'>伊佇咧等查某囝轉來</span><span lang='EN-US'>,</span><span style='font-family:新細明體,serif'>伊有時托著竹拐仔去門外踅踅看看</span><span lang='EN-US'>.</span><span style='font-family:新細明體,serif'>但是</span><span style='font-family:新細明體,serif'>暗眠摸的大地</span><span lang='EN-US'>,</span><span style='font-family:新細明體,serif'>除了一陣一陣的冷風剾著落葉彼種淒涼的聲音</span><span lang='EN-US'>,</span><span style='font-family:新細明體,serif'>佮四界蟋蟋蟀蟀的蟲叫聲</span><span lang='EN-US'>,</span><span style='font-family:新細明體,serif'>猶閣會當看見啥物</span></font><span lang='EN-US'><font color='#000000'>?</font></span></p></div></td></tr></tbody></table></div></div><br /><small>Updated on <abbr class="updated" title="2013-05-07T07:45:42.066Z">&#20116;&#26376; 7, 2013</abbr> by <span class="author"><span class="vcard"><a class="fn" href="mailto:vanessa30421@gmail.com">&#24373;&#24609;&#23159;</a></span></span> (<a href="../history.html">Version <span class="sites:revision">10</span></a>)</small><br /></div></div></body></html>