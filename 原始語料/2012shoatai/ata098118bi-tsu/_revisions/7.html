<html><head><title>ATA098118&#29579;&#24494;&#24904; (Version 7)</title></head><body><div class="hentry webpage" id="https://sites.google.com/feeds/content/site/2012shoatai/7830684035498124326"><h3><span class="entry-title">ATA098118&#29579;&#24494;&#24904;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<div>
<p style='MARGIN:0cm 0cm 0pt'><span>萍踪小記</span><span style='FONT-SIZE:11.5pt;COLOR:black;FONT-FAMILY:Arial' lang='EN-US'>-</span><span>一个小小的記錄</span></p>
<p style='MARGIN:0cm 0cm 0pt'>淑眉夯一塊椅仔坐踮床頭。等待林共棉被<span style='FONT-SIZE:11.5pt;FONT-FAMILY:Arial' lang='EN-US'><font color='#ff0000'>kà</font></span>好了後，才恬恬仔開<font color='#ff0000'>嘴</font>：「喂！老爺。」</p>
<p style='MARGIN:0cm 0cm 0pt'><span>看著林</span><span style='FONT-SIZE:11.5pt;COLOR:black;FONT-FAMILY:Arial' lang='EN-US'>kiat</span><span>恬恬無欲插伊，伊煞共手囥佇棉被懸頂，共林搖搖咧。</span></p>
<p style='MARGIN:0cm 0cm 0pt'>「老爺，我有一件代誌欲拜<font color='#ff0000'>托</font>你。」</p>
<p style='MARGIN:0cm 0cm 0pt'><span>「有代誌欲拜托我？」</span></p>
<p style='MARGIN:0cm 0cm 0pt'><span>「是。」</span></p>
<p style='MARGIN:0cm 0cm 0pt'><span>林看著伊微微仔笑，便共手囥佇棉被外口，目睭擘á足大蕊的，金金共看，查某的著順勢倚佇查埔的身軀頂。</span></p>
<p style='MARGIN:0cm 0cm 0pt'><span>「到底是啥物代誌？」</span></p>
<p style='MARGIN:0cm 0cm 0pt'><span>「我自真久以前著想欲共你講這件代誌，毋過講出來你敢袂怪我？」</span></p>
<p style='MARGIN:0cm 0cm 0pt'><span>「你毋講我哪會知？」</span></p>
<p style='MARGIN:0cm 0cm 0pt'><span>林看起來無啥耐心啊，想欲斡過頭去睏。</span></p>
<p style='MARGIN:0cm 0cm 0pt'><span>淑眉兇狂的共搝牢咧，「討厭啦！你看你，根本著無欲聽我講話嘛！」</span></p>
<p style='MARGIN:0cm 0cm 0pt'><span>「毋是叫你講？」</span></p>
<p style='MARGIN:0cm 0cm 0pt'><span>林閣夯頭共看，淑眉才閣笑啊，共椅仔搬較近咧，佇林的耳孔邊，細聲的講：「你予我去領養一个囡仔，好無？」</span></p>
<p style='MARGIN:0cm 0cm 0pt'><span>林聽著紲隨共面斡過去，哈唏了，隨用棉被共頭蓋牢咧。然後干焦足煩的款，故意</span><span>鼾仔足大聲的，</span><span>淑眉看著，目屎煞流落來，感覺家己實在真悲哀。</span></p>
<p style='MARGIN:0cm 0cm 0pt'><span>「好，無欲插我著準拄煞。」</span></p>
<p style='MARGIN:0cm 0cm 0pt'><span>伊共頭埋咧棉被內底，雙手一直共短頭毛搝佮無成款，漸漸仔哭出聲。</span></p>
<p style='MARGIN:0cm 0cm 0pt'><span>淑眉的頭殼內親像走馬燈仝款一直走過去，想起伊佮林之間干焦戲齣仝款的生活。伊這个翁婿因為定定出入咖啡廳、旅社，拄著伊了後著對伊膏膏纏，哀求伊嫁予做細姨。但是才無外久的時間，林著對伊感覺真厭</span><span style='FONT-SIZE:11.5pt;COLOR:black;FONT-FAMILY:Arial' lang='EN-US'>si</span><span>ā</span><span style='FONT-SIZE:11.5pt;COLOR:black;FONT-FAMILY:Arial' lang='EN-US'>n</span><span>，無耐心無愛插伊。想到這真正是滿腹火，毋過閣較濟的煞是寂寞。過去遐的</span><span>山盟海誓又閣走對佗去啊？捌講過欲登記予伊的財產，到今伊已經過門兩年煞毋捌聽林閣再提起。現在，伊當然嘛知影這一切攏伊已經變做夢啊。是毋是按呢著予伊來放捒；閣轉去老所在趁皮肉錢？兩年從家己無提著半仙，著入來</span><span style='FONT-SIZE:11.5pt;COLOR:black;FONT-FAMILY:Lucida Sans Unicode' lang='EN-US'>in</span><span>兜，做一个無身份嘛無地位的細姨，看來以後嘛免想欲對</span><span style='FONT-SIZE:11.5pt;COLOR:black;FONT-FAMILY:Lucida Sans Unicode' lang='EN-US'>in</span><span>兜提著任何好處。毋過按呢伊哪會甘願？哪會甘願？代誌攏伊已經發展到這種地步，伊才無願意閣做癮頭的。</span></p>
<p style='MARGIN:0cm 0cm 0pt'><span>伊共</span><span>跤頭趺攬咧，吐了一大氣。伊看著林彼張因為予日頭照著煞微微仔發光的面。</span></p>
<p style='MARGIN:0cm 0cm 0pt'><span>「喂，你起來聽我講好無？」</span></p>
<p style='MARGIN:0cm 0cm 0pt'><span>「我</span><span style='FONT-SIZE:11.5pt;COLOR:black;FONT-FAMILY:Arial' lang='EN-US'>……</span><span>真正想欲一个囡仔。」</span></p>
<p style='MARGIN:0cm 0cm 0pt'><span>「想欲愛著生啊！」林共目睭擘開：「敢毋是？」</span></p>
<p style='MARGIN:0cm 0cm 0pt'><span>「毋過</span><span style='FONT-SIZE:11.5pt;COLOR:black;FONT-FAMILY:Arial' lang='EN-US'>……</span><span>」</span></p>
<p style='MARGIN:0cm 0cm 0pt'><span>「毋過啥物？」</span></p>
<p style='MARGIN:0cm 0cm 0pt'><span>「討厭。明明知影人</span><span style='FONT-SIZE:11.5pt;COLOR:black;FONT-FAMILY:Arial' lang='EN-US'>……</span><span>唉啊，無愛佮你講啊啦。」淑眉歹勢的共喙</span><span>掩起來笑。</span></p>
<p style='MARGIN:0cm 0cm 0pt'><span>「你敢會是袂凍生？」林竟然笑出聲。</span></p>
<p style='MARGIN:0cm 0cm 0pt'><span>「你</span><span>莫講彼種話啦。人咧佮你講正經的，你到底欲予我領養一个囡仔無？</span><span>」</span></p>
<p style='MARGIN:0cm 0cm 0pt'><span>林煞恬恬，大力的</span><span>鑢</span><span>喙齒，過一睏仔才大聲講：「你講這是啥物話？咱毋是有三个囡仔嘛？」</span></p>
<p style='MARGIN:0cm 0cm 0pt'><span>「毋過彼毋是我的囡仔。」</span></p>
<p style='MARGIN:0cm 0cm 0pt'><span>「我的囡仔毋著是你的？」</span></p>
<p style='MARGIN:0cm 0cm 0pt'><span>「你哪會共我囥佇心肝頂？我只是一个細姨，</span><span style='FONT-SIZE:11.5pt;COLOR:black;FONT-FAMILY:Arial' lang='EN-US'>in</span><span>攏看我足袂順眼的。猶閣有彼个老查某</span><span style='FONT-SIZE:11.5pt;COLOR:black;FONT-FAMILY:Arial' lang='EN-US'>……</span><span>」淑眉攏共林的大某叫做老查某。</span></p>
<p style='MARGIN:0cm 0cm 0pt'><span>林恬恬仔行出去，意思是講這件代誌以後才閣參詳。淑眉倚佇</span><span>眠床頭，若看徛佇陽臺的林若恬恬咧想，抑是有一工林比伊早死，若按呢伊應該愛去倚靠誰？</span></p>
<p style='MARGIN:0cm 0cm 0pt'><span>「我知影你無想欲收養別人的囡仔，毋過你佇的時陣，人攏無共我看在眼內，萬一有一工你無佇咧啊，猶毋知</span><span style='FONT-SIZE:11.5pt;COLOR:black;FONT-FAMILY:Arial' lang='EN-US'>in</span><span>會按怎對待我？我</span><span>無依無倚，閣袂使做工課，敢講真正愛我去做乞食？</span><span>」</span></p>
<p style='MARGIN:0cm 0cm 0pt'><span>伊欲講出來，欲予林聽予詳細。毋過講到遮煞講袂出來啊，喙唇咬啊欲流血啊，咬面掩咧哭。</span></p>
<p style='MARGIN:0cm 0cm 0pt'><span>結果嘛是仝款。林逐擺來過眠，無論是睏抑是睏醒時，攏無啥改變。林到最後攏講伊干焦是<span>老</span><span>太太咧，一直咧踅踅念。伊才知影翁婿佮伊根本著是兩个世界的人。</span></span></p>
<p style='MARGIN:0cm 0cm 0pt'><span>林去店咧以後，淑眉幔一領膨紗衫行到花園，花園是日本式的，行過發了真茂的榕樹、松樹蔭，行去石橋頂，恬恬的看池仔的風景，這本來應該是一大享受才對。紅牡丹開啊滿園攏是，一陣風吹來，共薔攏吹落土跤。雖然眼前真媠，毋過淑眉猶是感覺孤單干焦海湧仝款一直向伊拍過來。伊想起家己細漢的時陣佇庄腳過的苦日子，想起做藝旦、女侍的時陣，干焦地獄仝款的悲慘，閣想著這馬的無可奈何，面對遐爾媠的風景，伊更加感覺悲傷。捌著過梅毒的雙跤煞軟佮拖袂振動。</span></p><span>
<p style='MARGIN:0cm 0cm 0pt'><font color='#000000'><span style='font-family:新細明體,serif'>忽然，伊感覺老查某著佇這棟洋樓的某一个窗仔口掠伊金金看，想起老查某惡毒的眼神著予伊驚甲起雞母皮。為著掩崁家己的不安，伊愈行愈慢，慢慢仔行。按呢著算是家己贏。</span></font></p>
<p style='MARGIN:0cm 0cm 0pt'><span style='font-family:新細明體,serif'><font color='#000000'>林無佇厝的時陣，伊佮大某之間</font></span></p>
</span> </div></div></td></tr></tbody></table></div></div><br /><small>Updated on <abbr class="updated" title="2012-04-26T23:33:12.950Z">&#22235;&#26376; 26, 2012</abbr> by <span class="author"><span class="vcard"><a class="fn" href="mailto:dark240127@gmail.com">orange Wang</a></span></span> (<a href="../history.html">Version <span class="sites:revision">7</span></a>)</small><br /></div></div></body></html>