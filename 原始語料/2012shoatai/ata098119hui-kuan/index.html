<html><head><title>ATA098119&#33674;&#24800;&#35264;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../ata098101liam-gi/index.html">ATA098101&#26519;&#24565;&#23452;</a></small></td></tr><tr><td><small><a href="../ata098104li-sun/index.html">ATA098104&#38515;&#20432;&#28147;</a></small></td></tr><tr><td><small><a href="../ata098105bun-hing/index.html">ATA098105&#24373;&#25991;&#39336;</a></small></td></tr><tr><td><small><a href="../ata098108hui-sim/index.html">ATA098108&#39640;&#24935;&#24515;</a></small></td></tr><tr><td><small><a href="../ata098109u-tsiat/index.html">ATA098109&#37912;&#20110;&#25463;</a></small></td></tr><tr><td><small><a href="../ata098111an-ping/index.html">ATA098111&#24278;&#26191;&#24179;</a></small></td></tr><tr><td><small><a href="../ata098112uan-ki/index.html">ATA098112&#32645;&#29740;&#26827;</a></small></td></tr><tr><td><small><a href="../ata098113gi-tsin/index.html">ATA098113&#26954;&#27778;&#33275;</a></small></td></tr><tr><td><small><a href="../ata098115tsu-hun/index.html">ATA098115&#34311;&#36039;&#21211;</a></small></td></tr><tr><td><small><a href="../ata098118bi-tsu/index.html">ATA098118&#29579;&#24494;&#24904;</a></small></td></tr><tr><td><small>ATA098119&#33674;&#24800;&#35264;</small></td></tr><tr><td><small><a href="../ata098121tsing-hian/index.html">ATA098121&#32645;&#25919;&#36066;</a></small></td></tr><tr><td><small><a href="../ata098123iok-ting/index.html">ATA098123&#34081;&#32946;&#24237;</a></small></td></tr><tr><td><small><a href="../ata098124sing-ing/index.html">ATA098124&#34311;&#32854;&#35424;</a></small></td></tr><tr><td><small><a href="../ata098125nga-ting/index.html">ATA098125&#35377;&#38597;&#23159;</a></small></td></tr><tr><td><small><a href="../ata098126siau-ham/index.html">ATA098126&#34311;&#31601;&#28085;</a></small></td></tr><tr><td><small><a href="../ata098127hing-bun/index.html">ATA098127&#24373;&#39336;&#25991;</a></small></td></tr><tr><td><small><a href="../ata098129phai-suan/index.html">ATA098129&#21555;&#27803;&#29831;</a></small></td></tr><tr><td><small><a href="../ata098131gi-kiat/index.html">ATA098131&#26446;&#23452;&#28500;</a></small></td></tr><tr><td><small><a href="../ata098132tshian-hui/index.html">ATA098132&#26446;&#33418;&#24935;</a></small></td></tr><tr><td><small><a href="../ata098134tshai-iong/index.html">ATA098134&#35613;&#37319;&#23481;</a></small></td></tr><tr><td><small><a href="../ata098135it-kiat/index.html">ATA098135&#40643;&#19968;&#20625;</a></small></td></tr><tr><td><small><a href="../ata098137tik-kong/index.html">ATA098137&#38515;&#24503;&#20809;</a></small></td></tr><tr><td><small><a href="../ata098140hiok-ting/index.html">ATA098140&#38515;&#37057;&#23159;</a></small></td></tr><tr><td><small><a href="../ata098141kui-ui/index.html">ATA098141&#26519;&#23395;&#32173;</a></small></td></tr><tr><td><small><a href="../ata098142bun-i/index.html">ATA098142&#24373;&#25991;&#24609;</a></small></td></tr><tr><td><small><a href="../ata098143kiat-ju/index.html">ATA098143&#21129;&#28500;&#28189;</a></small></td></tr><tr><td><small><a href="../ata098146ui-ni/index.html">ATA098146&#24464;&#26256;&#22958;</a></small></td></tr><tr><td><small><a href="../ata098147ui-ting/index.html">ATA098147&#26041;&#38859;&#23159;</a></small></td></tr><tr><td><small><a href="../ata098149po-giok/index.html">ATA098149&#26041;&#23542;&#29577;</a></small></td></tr><tr><td><small><a href="../ata098151ka-ju/index.html">ATA098151&#35377;&#23478;&#29788;</a></small></td></tr><tr><td><small><a href="../ata098181ka-iong/index.html">ATA098181&#39015;&#20339;&#23481;</a></small></td></tr><tr><td><small><a href="../ata099135ik-ham/index.html">ATA099135&#37041;&#20134;&#28085;</a></small></td></tr><tr><td><small><a href="../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2012shoatai/3523018518093510661"><h3><span class="entry-title">ATA098119&#33674;&#24800;&#35264;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><font size='3'>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span>啊！稿費？</span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span lang='EN-US'><font face='Times New Roman'>P205.</font></span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span lang='EN-US'><span><font face='Times New Roman'>    </font></span></span><span>「阿爸，我欲買瓜子啦！」這是王先生的四歲查某囝，<span style='COLOR:black'>頓跤</span>搝著伊的衫，那哭那吵咧講話。</span></p>
<p style='LINE-HEIGHT:150%;MARGIN:0cm 0cm 0pt'><span style='COLOR:rgb(0,0,0)' lang='EN-US'><span><font face='Times New Roman'>    </font></span></span><span style='COLOR:rgb(0,0,0)'>「乖乖齁！莫吵！去揣小弟耍，哦，阿母咧叫囉。」王先生一面à</span><span style='COLOR:rgb(0,0,0)' lang='EN-US'><font face='Times New Roman'>nn</font></span><span style='COLOR:rgb(0,0,0)'>頭佇電火下跤的寫字臺謄清</span><font color='#000000'>原稿，一面凊彩</font><font color='#000000'>應按呢，毋過，攏不捌</font><font color='#0000ff'>看一眼</font><span style='COLOR:black'>伊的</span><font color='#000000'>查某囝。</font></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span lang='EN-US'><span><font face='Times New Roman'>    </font></span></span><span>「無愛啦，我欲食瓜子啦！阿爸，予我一箍銀，好無？」查某囝仝款吵愛提錢。</span></p>
<p style='LINE-HEIGHT:150%;MARGIN:0cm 0cm 0pt'><span style='COLOR:rgb(0,0,0)' lang='EN-US'><span><font face='Times New Roman'>    </font></span></span><span style='COLOR:rgb(0,0,0)'>「阿爸無錢，這幾工學生攏毋提錢來；去</span><span style='COLOR:rgb(0,0,0)' lang='EN-US'><font face='Times New Roman'>k</font></span><font color='#000000'>ā恁</font><font color='#000000'>阿母提啦，阿爸來寫稿趁</font><font color='#000000'>錢。」王先生予吵</font><font color='#0000ff'>到</font><font color='#000000'>無一塊好，干焦會當</font><span style='COLOR:rgb(0,0,0)' lang='EN-US'><font face='Times New Roman'>k</font></span><span style='COLOR:rgb(0,0,0)'>ā手中的筆囥咧，à</span><span style='COLOR:rgb(0,0,0)' lang='EN-US'><font face='Times New Roman'>nn</font></span><span style='COLOR:rgb(0,0,0)'>落去</span><font color='#000000'>唚</font><span style='COLOR:rgb(0,0,0)'>查某</span><span style='COLOR:rgb(0,0,0)'>囝的喙，按呢安慰伊講：「過</span><font color='#000000'>幾</font><span style='COLOR:rgb(0,0,0)'>工收著錢，買予你食，好無？足濟足濟</span><font color='#0000ff'>耶</font><span style='COLOR:rgb(0,0,0)'>。」</span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span lang='EN-US'><span><font face='Times New Roman'>    </font></span></span><span>「好啊，阿爸！你過規工若賺著錢，就買一台鐵馬，三輪的，阿爸，像咱厝邊阿秀姊騎的仝款……」</span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span lang='EN-US'><font face='Times New Roman'>P206.</font></span></p>
<p style='line-height:150%;margin:0cm 0cm 0pt'><span style='color:rgb(0,0,0)' lang='EN-US'><span><font face='Times New Roman'>    </font></span></span><font color='#000000'>「好啊，一定會，</font><font color='#9900ff'>賺</font><font color='#000000'>著錢，就隨去買一台予你。」一</font><font color='#9900ff'>個</font><font color='#000000'>大人，假使是會當</font><span style='color:black'>哄開吵鬧的囡仔，是真</span><span style='color:black' lang='EN-US'><font face='Times New Roman'>gâu</font></span><span style='color:rgb(0,0,0)'>無顧事實講白賊。這馬王先生嘛是按呢；「那按呢，我足無閒，阿爸欲擱寫字</span><font color='#9900ff'>啊</font><span style='color:rgb(0,0,0)'>，你去外口揣小弟做伙耍。」</span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span style='COLOR:black' lang='EN-US'><span><font face='Times New Roman'>    </font></span></span><span>「錢咧？」</span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span style='COLOR:black' lang='EN-US'><span><font face='Times New Roman'>    </font></span></span><span>「揣妳阿母討。」</span></p>
<p style='line-height:150%;margin:0cm 0cm 0pt'><span style='color:black' lang='EN-US'><span><font face='Times New Roman'>    </font></span></span><span style='color:rgb(0,0,0)'>佇王先生</span><span style='color:rgb(0,0,0)' lang='EN-US'><font face='Times New Roman'>k</font></span><span style='color:rgb(0,0,0)'>ā作品投到</span><span style='color:rgb(0,0,0)' lang='EN-US'><font face='Times New Roman'>XX</font></span><font color='#000000'>雜誌的一月空十工的一暗。已經是熱天</font><font color='#9900ff'>啊</font><font color='#000000'>，因為今年的天氣特別熱，所以伊已經連薄薄的內衫嘛無想欲穿。若</font><font color='#9900ff'>不</font><font color='#000000'>是驚蠓仔將伊當</font><font color='#9900ff'>作</font><font color='#000000'>死對頭，早就</font><font color='#9900ff'>脫</font><font color='#000000'>了了，大粒汗小粒汗，伊猶原坐佇伊唯一的讀冊間兼用的房間內底寫稿。</font></p>
<p style='line-height:150%;margin:0cm 0cm 0pt'><span style='color:rgb(0,0,0)' lang='EN-US'><span><font face='Times New Roman'>    </font></span></span><font color='#000000'>王先生自從揣著這條發財的新方法，真正是特別有精神。逐工對冊房轉來，除了洗身軀，食飯，連一擺散步的時間嘛攏無，提筆就寫，差不多是佇八點，定定一直寫到真</font><font color='#9900ff'>晚</font><font color='#000000'>。有時陣甚至到過轉工的一點，嘛</font><font color='#9900ff'>抑無</font><font color='#000000'>捌歇睏、這無算啥麼稀罕。這佇講究衛生的先生來看，無定著會</font><font color='#9900ff'>挫一著</font><font color='#000000'>。毋過為著生活的重擔所予壓逼的王先生，就</font><span style='color:rgb(0,0,0)' lang='EN-US'><font face='Times New Roman'>kah</font></span><span style='color:rgb(0,0,0)'>工廠勞動者仝款，對這種過份的操作，煞袂使逃脫。</span></p>
<div style='line-height:150%;margin:0cm 0cm 0pt'><span style='color:rgb(0,0,0)' lang='EN-US'><span><font face='Times New Roman'>    </font></span></span><font color='#000000'>「毋是真暗</font><font color='#9900ff'>啊嗎</font><font color='#000000'>？」對夢中精神的某，目睭攏抑</font><span style='color:rgb(0,0,0)' lang='EN-US'><font face='Times New Roman'>peh </font></span><span style='color:rgb(0,0,0)'>袂開，定定按呢提醒伊。</span></div>
<div style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span>
<p style='MARGIN:0cm 0cm 0pt'><span lang='EN-US'><font face='Times New Roman'>P207.</font></span></p>
<p style='MARGIN:0cm 0cm 0pt'><span lang='EN-US'><span><font face='Times New Roman'>    </font></span></span><span>「嗯。」其實伊嘛毋知啥這陣幾點。</span></p>
<p style='MARGIN:0cm 0cm 0pt'><span lang='EN-US'><span><font face='Times New Roman'>    </font></span></span><span>「抑無想欲睏？明仔早透早閣愛真早教學生呢。」</span></p>
<p style='MARGIN:0cm 0cm 0pt'><span>    </span><span>「好，毋過……」王先生閣繼續伊的空缺。</span></p>
<p style='MARGIN:0cm 0cm 0pt'><span>    </span><span>「你的身體，已經有淡薄仔怪怪。若是傷過失眠，毋驚愈來愈</span><span lang='EN-US'><font face='Times New Roman'>b</font></span><span>á</span><span lang='EN-US'><font face='Times New Roman'>i</font></span><span>？」</span></p>
<p style='TEXT-INDENT:24pt;MARGIN:0cm 0cm 0pt'><span>「毋過，明仔載的米……」</span></p>
<p style='TEXT-INDENT:24pt;MARGIN:0cm 0cm 0pt'><span>這叫伊的某嘛無法度同情。</span></p>
<p style='TEXT-INDENT:24pt;MARGIN:0cm 0cm 0pt'><span>「那會攏無看著稿子刊出來？是不是……」干焦驚家己目睭有淡薄仔失覺察，閣共文藝欄重新翻一便。仝款袂免得新進作家驚惶心理的王先生，自從</span><span lang='EN-US'><font face='Times New Roman'>A</font></span><span>先生共伊的稿紹介到</span><span lang='EN-US'><font face='Times New Roman'>XX</font></span><span>雜誌，規工袂食袂睏，閣驚家己的作品不成樣，編輯先生毋肯共伊刊出來。所以逐便</span><span lang='EN-US'><font face='Times New Roman'>XX</font></span><span>雜誌寄到的時陣，伊攏等袂赴看歷來注重的「時事」；一時仔，就共文藝欄展開，卻是一期閣一期，真叫伊着急。</span></p>
<p style='TEXT-INDENT:24pt;MARGIN:0cm 0cm 0pt'><span>─支那查某囝</span></p>
<p style='TEXT-INDENT:24pt;MARGIN:0cm 0cm 0pt'><span>「閣是劉</span><span lang='EN-US'><font face='Times New Roman'>XX</font></span><span>……唉…欲等到啥麼時陣？」</span></p>
<p style='TEXT-INDENT:24pt;MARGIN:0cm 0cm 0pt'><span>非常失望；到今連這一條唯一的生路，王先生嘛有小可躊躇。</span></p>
<p style='TEXT-INDENT:24pt;MARGIN:0cm 0cm 0pt'><span>「橫直就去問</span><span lang='EN-US'><font face='Times New Roman'>A</font></span><span>。」毋過因為面子問題，閣無這種勇氣，若是無價值刊出來，毋就使人真見笑？</span></p>
<p style='MARGIN:0cm 0cm 0pt'><span lang='EN-US'><font face='Times New Roman'>P208.</font></span></p>
<p style='TEXT-INDENT:24pt;MARGIN:0cm 0cm 0pt'><span>一禮拜了後。</span></p>
<p style='TEXT-INDENT:24pt;MARGIN:0cm 0cm 0pt'><span>「咱這的所在，啥麼時陣嘛出一個小說家？」一個毋捌王先生別號的朋友，一手提</span><span lang='EN-US'><font face='Times New Roman'>XX</font></span><span>雜誌，一面搝伊問。</span></p>
<p style='TEXT-INDENT:24pt;MARGIN:0cm 0cm 0pt'><span>「哦……」雖罔是真矜持，毋過，阮會使看出一微微仔的笑意，對伊的目睭，喙內底像電仝款流出來。</span></p>
<p style='TEXT-INDENT:24pt;MARGIN:0cm 0cm 0pt'><span>「按怎？」這個朋友對伊的笑意感覺真奇怪。伊可能認為講是王先生咧取笑這個作品；「你嘛看過囉嗎？結構傷過簡單，藝術技巧又閣欠工整……」</span></p>
<p style='TEXT-INDENT:24pt;MARGIN:0cm 0cm 0pt'><span>王先生哪有心情顧慮著這。</span></p>
<p style='TEXT-INDENT:24pt;MARGIN:0cm 0cm 0pt'><span>伊足歡喜；因為照以前的例，只要稿刊出來，稿紙就袂浪費，一千字上少兩箍報酬……</span></p>
<p style='TEXT-INDENT:24pt;MARGIN:0cm 0cm 0pt'><span>「干焦刊稿無予人錢，這毋是使人偌爾仔艱苦？」</span></p>
<p style='TEXT-INDENT:24pt;MARGIN:0cm 0cm 0pt'><span>過無規工，王先生閣有小可驚惶。</span></p>
<p style='TEXT-INDENT:24pt;MARGIN:0cm 0cm 0pt'><span>「無，寫批去催，好無？」這是某某人的主意。</span></p>
<p style='TEXT-INDENT:24pt;MARGIN:0cm 0cm 0pt'><span>「這是頭一擺的投稿，那會好意思急欲共人討錢？」</span></p>
<p style='TEXT-INDENT:24pt;MARGIN:0cm 0cm 0pt'><span>結果，枵腹肚嘛只好等飯食。</span></p>
<p style='TEXT-INDENT:24pt;MARGIN:0cm 0cm 0pt'><span>開門七件代誌，雖罔有王先生這筆稿費來小可仔鬥相共。</span></p>
<p style='MARGIN:0cm 0cm 0pt'><span lang='EN-US'><font face='Times New Roman'>P209.</font></span></p>
<p style='MARGIN:0cm 0cm 0pt'><span>米店、</span><span lang='EN-US'>k</span><span>á<span lang='EN-US'>m</span>仔店、青菜架仔，卻是捌催過幾若擺數。毋過，除了一聲感嘆：「我毋知欲按怎做！」閣會使揣出啥麼其他的好辦法？學生既然已經減少；冊費、見面禮、先生禮，當然嘛袂夠額。想看覓！除了按呢，閣有啥麼財源會當相撥？所以講，也就無怪伊規工佇咧戇神，只會使希望彼親像及時雨的稿費，會當賜予阮。</span></p>
<p style='TEXT-INDENT:24pt;MARGIN:0cm 0cm 0pt'><span>「你是毋是<span lang='EN-US'>the</span>等錢用？」<span lang='EN-US'>A</span>問伊。</span></p>
<p style='TEXT-INDENT:24pt;MARGIN:0cm 0cm 0pt'><span>是王先生對冊房轉來的一個暗暝。因為是順煞，嘛去彼個紹介伊的稿仔去<span lang='EN-US'>XX</span>雜誌的朋友<span lang='EN-US'>A</span>怹厝內拜訪。相借問了後，是袂免得的俗禮；一直到欲告辭的時陣，彼個朋友雄雄按呢問。</span></p>
<p style='TEXT-INDENT:24pt;MARGIN:0cm 0cm 0pt'><span>「恩，無啦……」本來有心拜託伊代替家己提稿費的王先生，一時煞是真侷促，顛倒歹勢開喙。</span></p>
<p style='TEXT-INDENT:24pt;MARGIN:0cm 0cm 0pt'><span>「應該過幾工就會寄來吧？已經這爾仔久啊。」這單純是一種安慰的口氣。</span></p>
<p style='TEXT-INDENT:24pt;MARGIN:0cm 0cm 0pt'><span>「無，無要緊。」伊仝款脫離袂了，沒落後小資產階級支撐門面的劣根性。</span></p>
<p style='TEXT-INDENT:24pt;MARGIN:0cm 0cm 0pt'><span>等一睏仔，閣是十幾工，王先生的凹目睭嘛望穿了。</span></p>
<p style='TEXT-INDENT:24pt;MARGIN:0cm 0cm 0pt'><span>「真凍霜，怹講是意思意思共恁表達淡薄仔多謝。」一暗，王先生拄咧食飯的時陣，足少相揣的<span lang='EN-US'>A</span>，雄雄走來拜訪，<span lang='EN-US'>A</span>對橐袋仔抽出一个批囊予伊，一面閣按呢共伊講。</span></p><span>
<p style='MARGIN:0cm 0cm 0pt'><span lang='EN-US'>P210.</span></p>
<p style='MARGIN:0cm 0cm 0pt'><span lang='EN-US'><span>        </span></span><span>「賣按呢講，編輯先生無共我寫的作品丟掉，已經算是對我真好囉。」這種歡喜佮安慰毋免作者代替伊形容。</span></p>
<p style='MARGIN:0cm 0cm 0pt'><span lang='EN-US'><span>        </span></span><span>佇頭一擺的兩篇投稿，居然嘛領著一張印有一個「拾」的紙票，這不得不講是有相當的成績。伊所欣羨的蕭伯納、菊池寬的頭一擺投稿，無定著嘛無伊的體面，上無，王先生的心內總是按呢想。按呢生，雖罔閣無法度還米店、<span lang='EN-US'>k</span>á<span lang='EN-US'>m</span>仔店、蔬菜架仔的數，毋過，一直以來愛食的玫瑰薰，終究有通食矣。囡仔的牛乳、糕餅，嘛袂攏無通買，這使怹一傢伙偌爾仔快樂！</span></p>
<p style='MARGIN:0cm 0cm 0pt'><span lang='EN-US'><span>        </span></span><span>卻是啥人料想會到，佇遮爾仔歡喜的時陣，王先生煞悲從中來咧？這真正是連伊家己嘛舞袂清楚。</span></p>
<p style='MARGIN:0cm 0cm 0pt'><span lang='EN-US'><span>        </span></span><span>「兩個外月趁著一個『拾』字<span lang='EN-US'>…</span>…」</span></p>
<p style='MARGIN:0cm 0cm 0pt'><span lang='EN-US'><span>        </span></span><span>像熱天的時陣，欲落西北雨；戰雲密佈，共光閃閃的天頂，重重而且真密<span lang='EN-US'>--</span>的罨咧。煞落來只不過是幾聲霹靂的霆雷公，佮幾道閃閃爍爍的熾爁，這个時陣的王先生，真正足稀微。</span></p>
<p style='MARGIN:0cm 0cm 0pt'><span lang='EN-US'><span>        </span></span><span>「兩個外月十箍的稿費，敢會使得？」王先生勒目眉，無定性的想講：「一个人的生活，都無法度支撐落去，閣講飼會飽一傢伙？講到數，更加是……噯！坐著等死好矣。」</span></p>
<p style='MARGIN:0cm 0cm 0pt'><span lang='EN-US'><span>        </span></span><span>這個時陣，王先生的頭殼內底原本存在的悲哀、恐怖、失望，閣起來共伊的身軀包圍、支</span></p>
<p style='MARGIN:0cm 0cm 0pt'><span lang='EN-US'>P211.</span></p>
<p style='TEXT-INDENT:24pt;MARGIN:0cm 0cm 0pt'><span>配，噯喲！對伊的頭摃一下，閣共伊對幸福的前途，黃金的國土，重新喊倒轉來。伊想起來，是偌爾仔殘酷、陰沉、無情、罪惡，而且閣討厭的代誌矣。這的確是伊生命的毒害者。</span></p>
<p style='TEXT-INDENT:24pt;MARGIN:0cm 0cm 0pt'><span>「阿爸─牛奶─食<span lang='EN-US'>…</span>…」</span></p>
<p style='TEXT-INDENT:24pt;MARGIN:0cm 0cm 0pt'><span>「阿爸─錢─買……」</span></p>
<p style='TEXT-INDENT:24pt;MARGIN:0cm 0cm 0pt'><span>「一个現成的冊房，一年三百外箍，人苦勸你開學，你煞……」</span></p>
<p style='TEXT-INDENT:24pt;MARGIN:0cm 0cm 0pt'><span>囝仔的啼哭吵鬧聲，牽手的碎碎念；一時若痟狗咧爭墓壙，攏走入去王先生的心。因為這種強閣有力的刺激，伊的心閣無秩序<span lang='EN-US'>--</span>的跳起來，伊的身軀，若親像企佇寒天新的高山頂懸，疲疲<span lang='EN-US'>tshuah</span>。伊的面色，共企佇生冷的地獄仝款怨嘆。</span></p>
<p style='TEXT-INDENT:24pt;MARGIN:0cm 0cm 0pt'><span>欠數的代誌雖罔會使勉強拖一下，毋過這、這個慾望無邊的腹肚，就無啥顧念情面。若是你敢共伊小可怠慢，毋遵照老規矩予伊淡薄仔好康，那按呢伊就一點仔情意攏無留……是欲按怎做才好咧？……王先生閣開始傷心，目箍無注意就開始有小可仔紅。</span></p>
<p style='TEXT-INDENT:24pt;MARGIN:0cm 0cm 0pt'><span>「唉！這是我一生當中，第二擺的碰壁……」</span></p>
<p style='TEXT-INDENT:24pt;MARGIN:0cm 0cm 0pt'><span>王先生佇遮的萬千情緒當中，閣共八年前的往事想一變。性命歷史上血淚茫霧的一頁，已經像夢投影佇伊的眼前……</span></p>
<p style='TEXT-INDENT:24pt;MARGIN:0cm 0cm 0pt'><span>「<span lang='EN-US'>XX</span>倒店矣。」</span></p>
<p style='MARGIN:0cm 0cm 0pt'><span lang='EN-US'>P212.</span></p>
<p style='MARGIN:0cm 0cm 0pt'><span lang='EN-US'><span>        </span></span><span>「<span lang='EN-US'>XX</span>店，聽講嘛共血本了到清清氣氣，閣有……」</span></p>
<p style='MARGIN:0cm 0cm 0pt'><span lang='EN-US'><span>        </span></span><span>「這擺的景氣有夠<span lang='EN-US'>b</span>á<span lang='EN-US'>i</span>，全台灣的店，了本倒閉<span lang='EN-US'>--</span>的，到尾仔毋知影閣有幾千間咧？」</span></p>
<p style='MARGIN:0cm 0cm 0pt'><span lang='EN-US'><span>        </span></span><span>「<span lang='EN-US'>YU</span>商行彼間老字號，嘛袂免得……」</span></p>
<p style='MARGIN:0cm 0cm 0pt'><span lang='EN-US'><span>        </span></span><span>「嗯，是矣。這款的景氣，生理真正真歹做，毋過無鬧到予抵押提出去賣，閣算足好運呢。」</span></p>
<p style='MARGIN:0cm 0cm 0pt'><span lang='EN-US'><span>        </span></span><span>人人緊張，攏為著了本、倒店的代誌鬧<span lang='EN-US'>kah</span>真驚惶。只要有閒的時陣，無論走到佗一个所在，攏會使聽著有關景氣問題的議論。</span></p>
<p style='MARGIN:0cm 0cm 0pt'><span lang='EN-US'><span>        </span></span><span>差不多佇八年前吧？─歐洲戰爭後無久的一年─是衰尾的一年，佇這年的經濟界，是偌爾仔使人驚惶矣。全台灣幾若千間的商店，攏予打擊到悽慘落魄，毋是講昨日<span lang='EN-US'>XX</span>商行倒盤，就是喊著今仔日<span lang='EN-US'>XX</span>店了本；佇這款非常不安的經濟界，無到三五個月，就共一寡仔中產階級拍落台。自古以來借著頭家阿公光采的王先生，為著這<span lang='EN-US'>XXXX</span>戰爭所產生出來的刣人無景氣，嘛受著淡薄仔賞賜。</span></p>
<p style='MARGIN:0cm 0cm 0pt'><span lang='EN-US'><span>        </span></span><span>「害矣！王……」<span lang='EN-US'>YU</span>商行的經理先生，雄雄走來向伊按呢報告。</span></p>
<p style='MARGIN:0cm 0cm 0pt'><span lang='EN-US'><span>        </span></span><span>「發生啥物代誌？」驚惶的感覺，阮會當對伊的對話內底認出來。</span></p>
<p style='TEXT-INDENT:24pt;MARGIN:0cm 0cm 0pt'><span>「經濟的驚惶，景氣無好，你是早就看著矣，是咱店內底……」</span></p>
<p style='TEXT-INDENT:24pt;MARGIN:0cm 0cm 0pt'><span>「店內底……」</span></p><span>
<p style='LINE-HEIGHT:150%;MARGIN:0cm 0cm 0pt'><span style='FONT-FAMILY:Arial;COLOR:black' lang='EN-US'>P213.</span></p>
<p style='MARGIN:0cm 0cm 0pt'><span lang='EN-US'><span><font face='Times New Roman'>    </font></span></span><span>「是啊，因為這影響，結算的結果，嘛了四萬外箍。」</span></p>
<p style='MARGIN:0cm 0cm 0pt'><span lang='EN-US'><span><font face='Times New Roman'>    </font></span></span><span>「狀況所逼，嘛叫阮無法度挽救。」</span></p>
<p style='MARGIN:0cm 0cm 0pt'><span lang='EN-US'><span><font face='Times New Roman'>        </font></span></span><span>「欲安怎咧？四萬外箍……」</span></p>
<p style='TEXT-INDENT:24pt;MARGIN:0cm 0cm 0pt'><span>「著是啊！唉！嘛只有兩條路通行。」</span></p>
<p style='TEXT-INDENT:24pt;MARGIN:0cm 0cm 0pt'><span>「兩條路，是無？經理先生或者有更加高明的辦法。」一直以來無插代誌的伊，仝款真信任伊。</span></p>
<p style='TEXT-INDENT:24pt;MARGIN:0cm 0cm 0pt'><span>「資本總算是了</span><span lang='EN-US'><font face='Times New Roman'>kah</font></span><span>清清氣氣。若是想欲東山再起，閣恢復以前，逐家著愛閣提出幾千箍來。無，呀！真正是姑不而終的代誌，嘛只有拆散這個方法。王先生你想……」</span></p>
<p style='TEXT-INDENT:24pt;MARGIN:0cm 0cm 0pt'><span>「這嘛？」伊有淡薄仔躊躇。</span></p>
<p style='TEXT-INDENT:24pt;MARGIN:0cm 0cm 0pt'><span>「哈哈，那按呢，你毋是有三千外箍的老本嘛？就，就……」</span></p>
<p style='TEXT-INDENT:24pt;MARGIN:0cm 0cm 0pt'><span>「好，就算取消。橫直我已經無閣投資的能力囉。」</span></p>
<p style='TEXT-INDENT:24pt;MARGIN:0cm 0cm 0pt'><span>「甘心嘛？無閣做恢復……」</span></p>
<p style='TEXT-INDENT:24pt;MARGIN:0cm 0cm 0pt'><span>「情況所逼，我嘛無啥物話通講。」</span></p>
<p style='TEXT-INDENT:24pt;MARGIN:0cm 0cm 0pt'><span>「真的，為著這一擺無景氣的殘殺，了本</span><span lang='EN-US'><font face='Times New Roman'>--</font></span><span>的、倒店</span><span lang='EN-US'><font face='Times New Roman'>--</font></span><span>的，毋知影閣欲有幾千間。干焦咱這的所在，我所知影的，已經無超過二三十間，偆</span><span lang='EN-US'><font face='Times New Roman'>--</font></span><span>的閣在晃動，毋知有若濟。」</span></p>
<p style='MARGIN:0cm 0cm 0pt'><span lang='EN-US'><font face='Times New Roman'> </font></span></p>
<p style='MARGIN:0cm 0cm 0pt'><span lang='EN-US'><font face='Times New Roman'>P214.</font></span></p>
<p style='MARGIN:0cm 0cm 0pt'><span lang='EN-US'><span><font face='Times New Roman'>        </font></span></span><span>三千外箍本錢，嘛著綴這擺的談判，攏總消失……</span></p>
<p style='MARGIN:0cm 0cm 0pt'><span lang='EN-US'><span><font face='Times New Roman'>        </font></span></span><span>予經濟的利刀所刺傷的第一个心靈的創傷抑袂消失的王先生，哪有可能會當夢想的到抑有第二把黃金的箭頭，今日閣來射入伊的心？佇彼種往事的沉思，阮會使看的出伊瘦閣無血色的面容，愈來愈淒涼慘白；配佇烏茹茹目箍頂懸的憂愁目眉，定定</span><span lang='EN-US'><font face='Times New Roman'>peh</font></span><span>袂開。</span></p>
<p style='MARGIN:0cm 0cm 0pt'><span lang='EN-US'><span><font face='Times New Roman'>        </font></span></span><span>「一個小資產的沒落，是偌爾仔簡單使人驚惶。」</span></p>
<p style='MARGIN:0cm 0cm 0pt'><span lang='EN-US'><span><font face='Times New Roman'>        </font></span></span><span>沒定著是因為本身的立場？王先生對家己悲嘆身世，又閣轉作小資產沒落的悲哀憑弔。</span></p>
<p style='TEXT-INDENT:24pt;MARGIN:0cm 0cm 0pt'><span>商店的了本；閣有歹去的厝、米價的暴落、兇年……受著這寡天災人禍打擊的王先生，已經對一個小資產階級，變做無產階層囉。借債、賣產業……一步閣一步，總算行到今嘛教冊趁錢的這條窄路。</span></p>
<p style='TEXT-INDENT:24pt;MARGIN:0cm 0cm 0pt'><span>一種無名的悲哀，以及強烈的憂憤，共王先生的身體與心情刺到皮皮挫</span><span>。</span></p>
<p style='TEXT-INDENT:24pt;MARGIN:0cm 0cm 0pt'><span>「景氣無好！經濟困難。哼！世間的錢，閣是歸到啥人的手？」</span></p>
<p style='TEXT-INDENT:24pt;MARGIN:0cm 0cm 0pt'><span>這嘛的社會的這個奇妙的猜謎，嘛只有留予王先生做一個長期的欣賞。</span></p>
</span> </span> </span></div>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span style='COLOR:black' lang='EN-US'><font face='Times New Roman'> </font></span></p></font><span style='COLOR:black' lang='EN-US'><font size='3' face='Times New Roman'> </font></span></div></td></tr></tbody></table></div></div><br /><small>Updated on <abbr class="updated" title="2012-06-23T21:37:28.126Z">&#20845;&#26376; 23, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="history.html">Version <span class="sites:revision">8</span></a>)</small><br /><br /></div><hr /><div><b>Attachments (4)</b><br /><br /><div class="hentry attachment" id="https://sites.google.com/feeds/content/site/2012shoatai/7716120261342323317"><a class="entry-content entry-title" href="final-ATA098119.xls(x).xls">final-ATA098119.xls(x).xls</a> - on <abbr class="updated" title="2012-06-12T11:57:52.854Z">&#20845;&#26376; 12, 2012</abbr> by <span class="author"><span class="vcard"><a class="fn" href="mailto:tsnghuikuan@gmail.com">&#33674;&#38463;&#35264;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/1344861591963203426"><a class="entry-content entry-title" href="&#21834;&#65281;&#31295;&#36027;&#65311;-ATA098119.ppt">&#21834;&#65281;&#31295;&#36027;&#65311;-ATA098119.ppt</a> - on <abbr class="updated" title="2012-05-16T18:48:46.098Z">&#20116;&#26376; 16, 2012</abbr> by <span class="author"><span class="vcard"><a class="fn" href="mailto:tsnghuikuan@gmail.com">&#33674;&#38463;&#35264;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/2462505809591977050"><a class="entry-content entry-title" href="siukai-ATA098119.xls">siukai-ATA098119.xls</a> - on <abbr class="updated" title="2012-03-12T13:07:10.841Z">&#19977;&#26376; 12, 2012</abbr> by <span class="author"><span class="vcard"><a class="fn" href="mailto:tsnghuikuan@gmail.com">&#33674;&#38463;&#35264;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/7452425136750951871"><a class="entry-content entry-title" href="ata098119.xls">ata098119.xls</a> - on <abbr class="updated" title="2012-02-22T12:52:52.757Z">&#20108;&#26376; 22, 2012</abbr> by <span class="author"><span class="vcard"><a class="fn" href="mailto:tsnghuikuan@gmail.com">&#33674;&#38463;&#35264;</a></span></span> (Version <span class="sites:revision">3</span>)</div></div></div></td></tr></table></body></html>