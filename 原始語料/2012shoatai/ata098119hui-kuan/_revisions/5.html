<html><head><title>ATA098119&#33674;&#24800;&#35264; (Version 5)</title></head><body><div class="hentry webpage" id="https://sites.google.com/feeds/content/site/2012shoatai/3523018518093510661"><h3><span class="entry-title">ATA098119&#33674;&#24800;&#35264;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'><font size='3'>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span>啊！稿費？</span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span lang='EN-US'><font face='Times New Roman'>P205.</font></span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span lang='EN-US'><span><font face='Times New Roman'>    </font></span></span><span>「阿爸，我欲買瓜子啦！」這是王先生的四歲查某囝，<span style='COLOR:black'>頓跤</span>搝著伊的衫，那哭那吵咧講話。</span></p>
<p style='LINE-HEIGHT:150%;MARGIN:0cm 0cm 0pt'><span style='COLOR:rgb(0,0,0)' lang='EN-US'><span><font face='Times New Roman'>    </font></span></span><span style='COLOR:rgb(0,0,0)'>「乖乖齁！莫吵！去揣小弟耍，哦，阿母咧叫囉。」王先生一面à</span><span style='COLOR:rgb(0,0,0)' lang='EN-US'><font face='Times New Roman'>nn</font></span><span style='COLOR:rgb(0,0,0)'>頭佇電火下跤的寫字臺謄清</span><font color='#000000'>原稿，一面凊彩</font><font color='#000000'>應按呢，毋過，攏不捌</font><font color='#0000ff'>看一眼</font><span style='COLOR:black'>伊的</span><font color='#000000'>查某囝。</font></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span lang='EN-US'><span><font face='Times New Roman'>    </font></span></span><span>「無愛啦，我欲食瓜子啦！阿爸，予我一箍銀，好無？」查某囝仝款吵愛提錢。</span></p>
<p style='LINE-HEIGHT:150%;MARGIN:0cm 0cm 0pt'><span style='COLOR:rgb(0,0,0)' lang='EN-US'><span><font face='Times New Roman'>    </font></span></span><span style='COLOR:rgb(0,0,0)'>「阿爸無錢，這幾工學生攏毋提錢來；去</span><span style='COLOR:rgb(0,0,0)' lang='EN-US'><font face='Times New Roman'>k</font></span><font color='#000000'>ā恁</font><font color='#000000'>阿母提啦，阿爸來寫稿趁</font><font color='#000000'>錢。」王先生予吵</font><font color='#0000ff'>到</font><font color='#000000'>無一塊好，干焦會當</font><span style='COLOR:rgb(0,0,0)' lang='EN-US'><font face='Times New Roman'>k</font></span><span style='COLOR:rgb(0,0,0)'>ā手中的筆囥咧，à</span><span style='COLOR:rgb(0,0,0)' lang='EN-US'><font face='Times New Roman'>nn</font></span><span style='COLOR:rgb(0,0,0)'>落去</span><font color='#000000'>唚</font><span style='COLOR:rgb(0,0,0)'>查某</span><span style='COLOR:rgb(0,0,0)'>囝的喙，按呢安慰伊講：「過</span><font color='#000000'>幾</font><span style='COLOR:rgb(0,0,0)'>工收著錢，買予你食，好無？足濟足濟</span><font color='#0000ff'>耶</font><span style='COLOR:rgb(0,0,0)'>。」</span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span lang='EN-US'><span><font face='Times New Roman'>    </font></span></span><span>「好啊，阿爸！你過規工若賺著錢，就買一台鐵馬，三輪的，阿爸，像咱厝邊阿秀姊騎的仝款……」</span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span lang='EN-US'><font face='Times New Roman'>P206.</font></span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span lang='EN-US'><span><font face='Times New Roman'>    </font></span></span><span>「好啊，一定會，賺著錢，就隨去買一台予你。」一個大人，假使是會當<span style='COLOR:black'>哄開吵鬧的囡仔，是真</span></span><span style='COLOR:black' lang='EN-US'><font face='Times New Roman'>gâu</font></span><span>無顧事實講白賊。這馬王先生嘛是按呢；「那按呢，我足無閒，阿爸欲擱寫字啊，你去外口揣小弟做伙耍。」</span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span style='COLOR:black' lang='EN-US'><span><font face='Times New Roman'>    </font></span></span><span>「錢咧？」</span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span style='COLOR:black' lang='EN-US'><span><font face='Times New Roman'>    </font></span></span><span>「揣妳阿母討。」</span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span style='COLOR:black' lang='EN-US'><span><font face='Times New Roman'>    </font></span></span><span>佇王先生</span><span lang='EN-US'><font face='Times New Roman'>k</font></span><span>ā作品投到</span><span lang='EN-US'><font face='Times New Roman'>XX</font></span><span>雜誌的一月空十工的一暗。已經是熱天啊，因為今年的天氣特別熱，所以伊已經連薄薄的內衫嘛無想欲穿。若不是驚蠓仔將伊當作死對頭，早就脫了了，大粒汗小粒汗，伊猶原坐佇伊唯一的讀冊間兼用的房間內底寫稿。</span></p>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span lang='EN-US'><span><font face='Times New Roman'>    </font></span></span><span>王先生自從揣著這條發財的新方法，真正是特別有精神。逐工對冊房轉來，除了洗身軀，食飯，連一擺散步的時間嘛攏無，提筆就寫，差不多是佇八點，定定一直寫到真晚。有時陣甚至到過轉工的一點，嘛抑無捌歇睏、這無算啥麼稀罕。這佇講究衛生的先生來看，無定著會挫一著。毋過為著生活的重擔所予壓逼的王先生，就</span><span lang='EN-US'><font face='Times New Roman'>kah</font></span><span>工廠勞動者仝款，對這種過份的操作，煞袂使逃脫。</span></p>
<div style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span lang='EN-US'><span><font face='Times New Roman'>    </font></span></span><span>「毋是真暗啊嗎？」對夢中精神的某，目睭攏抑</span><span lang='EN-US'><font face='Times New Roman'>peh </font></span><span>袂開，定定按呢提醒伊。</span></div>
<div style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span>
<p style='MARGIN:0cm 0cm 0pt'><span lang='EN-US'><font face='Times New Roman'>P207.</font></span></p>
<p style='MARGIN:0cm 0cm 0pt'><span lang='EN-US'><span><font face='Times New Roman'>    </font></span></span><span style='FONT-FAMILY:新細明體'>「嗯。」其實伊嘛毋知啥這陣幾點。</span></p>
<p style='MARGIN:0cm 0cm 0pt'><span lang='EN-US'><span><font face='Times New Roman'>    </font></span></span><span style='FONT-FAMILY:新細明體'>「抑無想欲睏？明仔早透早閣愛真早教學生呢。」</span></p>
<p style='MARGIN:0cm 0cm 0pt'><span style='FONT-FAMILY:新細明體'>    </span><span style='FONT-FAMILY:新細明體'>「好，毋過……」王先生閣繼續伊的空缺。</span></p>
<p style='MARGIN:0cm 0cm 0pt'><span style='FONT-FAMILY:新細明體'>    </span><span style='FONT-FAMILY:新細明體'>「你的身體，已經有淡薄仔怪怪。若是傷過失眠，毋驚愈來愈</span><span lang='EN-US'><font face='Times New Roman'>b</font></span><span style='FONT-FAMILY:新細明體'>á</span><span lang='EN-US'><font face='Times New Roman'>i</font></span><span style='FONT-FAMILY:新細明體'>？」</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「毋過，明仔載的米……」</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>這叫伊的某嘛無法度同情。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「那會攏無看著稿子刊出來？是不是……」干焦驚家己目睭有淡薄仔失覺察，閣共文藝欄重新翻一便。仝款袂免得新進作家驚惶心理的王先生，自從</span><span lang='EN-US'><font face='Times New Roman'>A</font></span><span style='FONT-FAMILY:新細明體'>先生共伊的稿紹介到</span><span lang='EN-US'><font face='Times New Roman'>XX</font></span><span style='FONT-FAMILY:新細明體'>雜誌，規工袂食袂睏，閣驚家己的作品不成樣，編輯先生毋肯共伊刊出來。所以逐便</span><span lang='EN-US'><font face='Times New Roman'>XX</font></span><span style='FONT-FAMILY:新細明體'>雜誌寄到的時陣，伊攏等袂赴看歷來注重的「時事」；一時仔，就共文藝欄展開，卻是一期閣一期，真叫伊着急。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>─支那查某囝</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「閣是劉</span><span lang='EN-US'><font face='Times New Roman'>XX</font></span><span style='FONT-FAMILY:新細明體'>……唉…欲等到啥麼時陣？」</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>非常失望；到今連這一條唯一的生路，王先生嘛有小可躊躇。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「橫直就去問</span><span lang='EN-US'><font face='Times New Roman'>A</font></span><span style='FONT-FAMILY:新細明體'>。」毋過因為面子問題，閣無這種勇氣，若是無價值刊出來，毋就使人真見笑？</span></p>
<p style='MARGIN:0cm 0cm 0pt'><span lang='EN-US'><font face='Times New Roman'>P208.</font></span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>一禮拜了後。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「咱這的所在，啥麼時陣嘛出一個小說家？」一個毋捌王先生別號的朋友，一手提</span><span lang='EN-US'><font face='Times New Roman'>XX</font></span><span style='FONT-FAMILY:新細明體'>雜誌，一面搝伊問。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「哦……」雖罔是真矜持，毋過，阮會使看出一微微仔的笑意，對伊的目睭，喙內底像電仝款流出來。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「按怎？」這個朋友對伊的笑意感覺真奇怪。伊可能認為講是王先生咧取笑這個作品；「你嘛看過囉嗎？結構傷過簡單，藝術技巧又閣欠工整……」</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>王先生哪有心情顧慮著這。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>伊足歡喜；因為照以前的例，只要稿刊出來，稿紙就袂浪費，一千字上少兩箍報酬……</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「干焦刊稿無予人錢，這毋是使人偌爾仔艱苦？」</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>過無規工，王先生閣有小可驚惶。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「無，寫批去催，好無？」這是某某人的主意。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「這是頭一擺的投稿，那會好意思急欲共人討錢？」</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>結果，枵腹肚嘛只好等飯食。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>開門七件代誌，雖罔有王先生這筆稿費來小可仔鬥相共。</span></p>
<p style='MARGIN:0cm 0cm 0pt'><span lang='EN-US'><font face='Times New Roman'>P209.</font></span></p>
<p style='MARGIN:0cm 0cm 0pt'><span style='FONT-FAMILY:新細明體'>米店、</span><span style='FONT-FAMILY:新細明體' lang='EN-US'>k</span><span style='FONT-FAMILY:新細明體'>á<span lang='EN-US'>m</span>仔店、青菜架仔，卻是捌催過幾若擺數。毋過，除了一聲感嘆：「我毋知欲按怎做！」閣會使揣出啥麼其他的好辦法？學生既然已經減少；冊費、見面禮、先生禮，當然嘛袂夠額。想看覓！除了按呢，閣有啥麼財源會當相撥？所以講，也就無怪伊規工佇咧戇神，只會使希望彼親像及時雨的稿費，會當賜予阮。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「你是毋是<span lang='EN-US'>the</span>等錢用？」<span lang='EN-US'>A</span>問伊。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>是王先生對冊房轉來的一個暗暝。因為是順煞，嘛去彼個紹介伊的稿仔去<span lang='EN-US'>XX</span>雜誌的朋友<span lang='EN-US'>A</span>怹厝內拜訪。相借問了後，是袂免得的俗禮；一直到欲告辭的時陣，彼個朋友雄雄按呢問。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「恩，無啦……」本來有心拜託伊代替家己提稿費的王先生，一時煞是真侷促，顛倒歹勢開喙。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「應該過幾工就會寄來吧？已經這爾仔久啊。」這單純是一種安慰的口氣。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「無，無要緊。」伊仝款脫離袂了，沒落後小資產階級支撐門面的劣根性。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>等一睏仔，閣是十幾工，王先生的凹目睭嘛望穿了。</span></p>
<p style='TEXT-INDENT:24pt;MARGIN:0cm 0cm 0pt'><span style='FONT-FAMILY:新細明體'>「真凍霜，怹講是意思意思共恁表達淡薄仔多謝。」一暗，王先生拄咧食飯的時陣，足少相揣的<span lang='EN-US'>A</span>，雄雄走來拜訪，<span lang='EN-US'>A</span>對橐袋仔抽出一个批囊予伊，一面閣按呢共伊講。</span></p></span></div>
<p style='LINE-HEIGHT:150%;MARGIN:0cm 0cm 0pt;COLOR:rgb(0,0,0)'><span style='COLOR:black' lang='EN-US'><font face='Times New Roman'> </font></span></p></font><span style='COLOR:black' lang='EN-US'><font size='3' face='Times New Roman'> </font></span></div></td></tr></tbody></table></div></div><br /><small>Updated on <abbr class="updated" title="2012-05-14T13:36:38.923Z">&#20116;&#26376; 14, 2012</abbr> by <span class="author"><span class="vcard"><a class="fn" href="mailto:tsnghuikuan@gmail.com">&#33674;&#38463;&#35264;</a></span></span> (<a href="../history.html">Version <span class="sites:revision">5</span></a>)</small><br /></div></div></body></html>