<html><head><title>ATA098143&#21129;&#28500;&#28189; (Version 32)</title></head><body><div class="hentry webpage" id="https://sites.google.com/feeds/content/site/2012shoatai/1427331143060903322"><h3><span class="entry-title">ATA098143&#21129;&#28500;&#28189;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<div><strong><font size='6' color='#0000ff'>報馬仔</font></strong><br/><font size='3'>    <font color='#000000'>陳保民去參加銀行的股東會議。伊的股份無濟，進前的人叫伊「總會屋」，今仔日有人叫伊「一股的」。「總會屋」是日本名詞，是指小股東發言的權力，以小吃大，會當得著好處，也是傷省錢。<br/>    董事長佇台頂報告，報告業績佮一連串的數字，欲予股東通過。<br/>   「逐家有啥物建議？」<br/>    有人舉手，陳保民嘛舉手。董事長指名，若親像無看著伊。應該毋是刁故意的。<br/>    彼个人發言煞，陳保民閣再舉手，董事長猶原無指名伊。伊徛起來，想欲講話，董事長講，「逐家無意見，第三案通過。」<br/>    陳保民舉是徛佇遐，也想欲講話，邊仔有人脆力拉伊坐落來。因為氣力傷大，伊規个人坐佇椅仔頂，差淡薄仔撞著尾岭骨。<br/>    股東會議著按呢收煞？尚短阿，嘛尚簡單阿。公營銀行的股腳會議著是按呢，只是做一寡仔手續。邊仔有人按呢講。<br/>    陳保民看著董事長。董事長已經落來，佇遐佮政府个代表，抑是其他貴賓握手。佇開股腳會議進前，陳保民也捌去找過董事長。董事長送伊兩包洋菸，是外國製造。一冬一擺的股腳會議，干單兩包洋菸？無過，遮抑是今仔日唯一的收冬。<br/>    董事長是日本的大學畢業，應當知影伊的身分。伊定定告訴<font face='Times New Roman'>別的人，包括董事長，伊佇日據時代做過「特高」。特高是「特別高等大人」，是日本內務省直轄的。內務省等於內政部。彼當時，不但台灣人驚他，著是一般日本人嘛是驚伊三分，尤其是<span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'>彼寡講家己是文化人的人。</span></font></font></font></div>
<div><font face='Times New Roman'><span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'><font size='3'><font color='#000000'>     伊看董事長<font face='Arial'>佮<span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'>幾若個大股腳坐電梯落去。伊直直無機會<font face='Arial'>佮董事長交談。</font></span></font></font></font></span></font></div>
<div><span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'><font face='Arial'><span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'><font size='3'><font color='#000000'>     伊<span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'>扎股腳會議分發的資料袋，嘛綴著下到七樓。銀行的重要幹部的房間攏佇七樓。</span></font></font></span></font></span></div>
<div><span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'><font face='Arial'><span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'><span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'><font size='3'><font color='#000000'>     伊必須閣見董事長一面，伊有足濟話欲講。銀行的經營有足濟缺失。遮一、兩冬以來，因為新台票升值，外匯蒙受足大的損失。董事長講，遮是配插政府的政策。袂䆀，但是，政府嘛愛<span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'>了解著民股的立場阿。遮一點，伊是必須欲問清楚的。</span></font></font></span></span></font></span></div>
<div><span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'><font face='Arial'><span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'><span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'><span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'><font size='3'><font color='#000000'>     <span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'>當然，伊嘛會當免講。毋過，有<span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'>一寡是必須欲講的。自從日據時代，伊著學會啥物該講，啥物不該講。<span style='LINE-HEIGHT:normal;TEXT-TRANSFORM:none;FONT-VARIANT:normal;FONT-STYLE:normal;TEXT-INDENT:0px;DISPLAY:inline!important;FONT-FAMILY:Times New Roman;WHITE-SPACE:normal;FLOAT:none;LETTER-SPACING:normal;COLOR:rgb(0,0,0);FONT-WEIGHT:normal;WORD-SPACING:0px'>憑掠準，伊嘛會當啥物攏莫講。毋過，應當了解，伊只是不講，並不是不敢講，更加不是毋知影阿！遮一點，是必須予別人知影的。</span></span></span></font></font></span></span></span></font></span></div>
<div><font size='3' face='&apos;Times New Roman&apos;' color='#000000'>     董事長</font><span style='FONT-FAMILY:Times New Roman;COLOR:rgb(0,0,0);FONT-SIZE:medium'>曾經予伊兩包薰。伊</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>知影董事長</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>有</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>交陪薰，</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>而且董事長</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>家己</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>閣無</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>食薰，互伊一條、兩條</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>嘛是</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>無差。伊應當</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>閣去揣伊。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     伊佇外口等了二十分鐘，</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>嘛是看不著董事長。今仔日是大日子，可能人客足濟。毋過，伊需要家己去確定一下。伊陳保民是啥物人？小小的</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>秘書著想欲</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>阻止伊？伊走入</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>內底的</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>房間，董事長坐在</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>遐，內底確實有兩、三個人客，而且是外國人。伊           </span></div>
<div><font size='3' face='&apos;Times New Roman&apos;' color='#000000'>兇兇走出來。伊看著董事長有</font><font size='3' face='&apos;times new roman&apos;, serif' color='#000000'>講有笑。原來，董事長閣會曉講英語。</font></div>
<div><font face='&apos;times new roman&apos;, serif'><font size='3' color='#000000'>     去</font><span style='COLOR:rgb(0,0,0);FONT-SIZE:medium'>看覓老總吧，在開</span><span style='COLOR:rgb(0,0,0);FONT-SIZE:medium'>股東會議的</span><span style='COLOR:rgb(0,0,0);FONT-SIZE:medium'>時陣，一直</span><span style='COLOR:rgb(0,0,0);FONT-SIZE:medium'>看無著老總。</span><font size='3'><span style='COLOR:rgb(0,0,0)'>秘書小姐</span><span><font color='#000000'>佮</font></span><span style='COLOR:rgb(0,0,0)'>伊講，老總去議會。騙人的吧？</span></font></font></div>
<div><font size='3' face='&apos;times new roman&apos;, serif'><span style='COLOR:rgb(0,0,0)'>    「</span><span style='COLOR:rgb(0,0,0)'>啥乜</span><span style='COLOR:rgb(0,0,0)'>時陣</span><span style='COLOR:rgb(0,0,0)'>轉來？」</span></font></div>
<div><span style='COLOR:rgb(0,0,0)'><font size='3' face='&apos;times new roman&apos;, serif'>    「毋知影。」</font></span></div>
<div><font face='&apos;times new roman&apos;, serif'><font size='3'><span style='COLOR:rgb(0,0,0)'>　 問來問去，攏講</span><span style='COLOR:rgb(0,0,0)'>毋知影。這嘛的小姐毋是款。伊是來揣老總的，老總是伊的頭家，頭家</span></font><span style='COLOR:rgb(0,0,0);FONT-SIZE:medium'>的人客來啊，伊不請人客坐嘛毋</span><span style='COLOR:rgb(0,0,0);FONT-SIZE:medium'>捧茶予人客，嘛毋請人客食薰。那會使按呢對伊這款人失禮？服務</span><font size='3' color='#000000'>佮</font><span style='COLOR:rgb(0,0,0);FONT-SIZE:medium'>禮數毋是銀行直直</span></font><span style='FONT-FAMILY:Times New Roman;COLOR:rgb(0,0,0);FONT-SIZE:medium'>風謗的？親像伊按呢重要的人，尤其佇股東會議的期間，</span><span style='TEXT-ALIGN:left;LINE-HEIGHT:20px;BACKGROUND-COLOR:rgb(255,255,255);COLOR:rgb(0,0,0);FONT-SIZE:15px'><font face='&apos;times new roman&apos;, serif'>想袂到</font></span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>竟然有人按呢對待伊。</span></div>
<div><font size='3' face='&apos;Times New Roman&apos;' color='#000000'>     「愈</font><span style='FONT-FAMILY:Times New Roman;COLOR:rgb(0,0,0);FONT-SIZE:medium'>來愈毋是款！</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>」但是，伊閣想轉來，</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>敢講.......開會煞了後著無人欲插伊啊？按呢嘛傷超過啊。伊應當欲較早來，佇開會進前。伊實在來傷慢，佇開進前，只有見著董事長一面。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     伊閣去揣副總。三个副總，有兩个無佇咧。聽講，應該是去拜訪客戶了。遮個<font face='times new roman,serif'>人，誠&amp;#x20895;走。</font><font face='courier new,monospace'>咁有影去揣</font>客戶啊？聽講，這嘛的銀行員，佮過去的無仝。顧守的的副總伊像對伊足客氣。伊拄才入去，著看著副總桌頂足濟公事。副總看伊入來，著徛起來。副總予伊五張銀行餐廳的飯票。伊佇心內暗算，一張二十五元，總共才一百元。伊佮副總講，伊是來參加股東會的，毋是來討食。副總客氣講，『免客氣，今仔日我足無閒，無法度陪你食飯。毋過，飯是一定愛食。』伊才把飯票收落來。『你抑是傷瘦，愛食較濟咧。』</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     敢講遮舞彰飯票，著愛伊當作食補？毋過，伊無因為按呢受氣。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     伊離開副總的房間，行到便所。伊照鏡，確實是較瘦，面色嘛足歹看。有人講伊破病，是肺癆。看著鬼！假使是肺癆會當活到今嘛？而且，活到今嘛，著毋驚啥物肺癆啊。呸！伊到七樓來，毋是來照鏡。攏是副總彼寡話，愛伊食較補咧。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     伊行到七樓，另外益閣有別的目的。七樓是這棟大樓的重地，甘單遮有舒地毯，嘛甘單這棟的便所內底囥有衛生紙。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     伊打開一間便所的門一看，卻偆一小卷。閣打開另外一間嘛是仝款。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     『那會按呢？』</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     銀行省錢，嘛袂省到七樓。絕對是坐在外口服務台的小妹創空。好！真好！恁遮個猴囡仔有心欲創治我，阮</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>相拄會著。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     伊位便所出來，看著坐在服務台遐兩位小姐，攏頭犁犁，影一下伊。</span></div>
<div><font size='3' face='&apos;Times New Roman&apos;' color='#000000'>     『絕對無錯，準定是舞出來的。』</font></div>
<div><font size='3' face='&apos;Times New Roman&apos;' color='#000000'>     伊對家己講，伊來七樓傷久仔，才有時間弄鬼。</font></div>
<div><font size='3' face='&apos;Times New Roman&apos;' color='#000000'>     好，</font><span style='FONT-FAMILY:Times New Roman;COLOR:rgb(0,0,0);FONT-SIZE:medium'>恁</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>遮個猴囡仔，攏會當做我的查某孫，竟然創治我。予我去總務室佮人事室告發</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>恁。我應該欲去告發</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>恁，我應當欲去，若無，</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>恁是袂學巧的。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     『無，無好。』</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     伊知影，伊走了後，一定會共新的、歸卷的衛生紙攏換轉去。等一下，等我食飯了後，我一定會轉來共歸個攏提走。遮是比告發人閣較重要的。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     伊位七樓坐電梯到一樓。一樓是營業部。一進去營業廳，著聽著攏是打字機的聲，有淡薄像工廠。另外，著是電腦的終端機。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     伊欲揣經理，揣人，著先揣大尾的。揣大的才有好處，而且伊的身，嘛應該按呢。這是伊一貫的想法佮做法。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     經理無佇咧，講是去拜訪客戶。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     『啥物時陣會轉來？』</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     『毋知影。』坐佇經理室外口的服務生冷淡的回答他。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     伊走入經理室，想欲扣電話，才發現電話是鎖牢的。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     『凍霜！』伊咒罵一聲，閣走出來。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     『鎖匙咧？』伊問門腳口的小妹。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     『經理&amp;#x241ac;走仔。』</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     『</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>騙痟個。』</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     營業部有三个副理。伊遠遠著看著，其中的兩个，一看著伊著溜走。有啥物好驚的，無的確，我到董事長面前，講</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>恁一、兩句好話，</span><span style='FONT-FAMILY:Times New Roman;COLOR:rgb(0,0,0);FONT-SIZE:medium'>恁著會當高升經理啊！</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     當然，有人驚伊，嘛無啥物奇怪。驚伊的人，可能嘛袂少。實際上，伊心內濟少有一屑仔得意。佇日據時代，閣有光復了後，有寡濟人驚伊。實際上，著有足濟人講伊比虎閣較可怕。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     有一个無走的副理，親像是拄仔調過來的。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     這個銀行，佇頂年年尾，銀行捌抵著搶案，到這陣猶未破案。無定著會當對這個「菜鳥仔」探聽到一寡仔線索。</span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     聽人講，這個案，提高袂少獎金，獎金應該也佇咧！ </span></div>
<div><span style='FONT-FAMILY:Times New Roman;COLOR:rgb(0,0,0);FONT-SIZE:medium'>     耳仔欲像兔仔，遮</span></div></div></td></tr></tbody></table></div></div><br /><small>Updated on <abbr class="updated" title="2012-05-28T13:21:09.718Z">&#20116;&#26376; 28, 2012</abbr> by <span class="author"><span class="vcard"><a class="fn" href="mailto:bigfishpiepie@gmail.com">EFFI LIU</a></span></span> (<a href="../history.html">Version <span class="sites:revision">32</span></a>)</small><br /></div></div></body></html>