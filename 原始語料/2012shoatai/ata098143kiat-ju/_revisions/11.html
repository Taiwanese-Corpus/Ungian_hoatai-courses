<html><head><title>ATA098143&#21129;&#28500;&#28189; (Version 11)</title></head><body><div class="hentry webpage" id="https://sites.google.com/feeds/content/site/2012shoatai/1427331143060903322"><h3><span class="entry-title">ATA098143&#21129;&#28500;&#28189;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<div><font size='5'><b>報馬仔</b></font><br/>    陳保民去參加銀行的股腳會議。他的股份無濟，進前的人叫伊「總會屋」，今仔日有人叫伊「一股的」。「總會屋」是日本名詞，是指小股腳發言的權力，以小吃大，會當得到好處，抑是尚省錢。<br/>    董事長佇台上報告，報告業績佮一連串的數字，欲予股腳通過。<br/>   「逐家有啥物建議？」<br/>    有人抬手，陳保民嘛抬手。董事長指名，若親像無看著伊。應該毋是刁故意的。<br/>    彼个人發言煞，陳保民閣再抬手，董事長猶原無指名伊。伊徛起來，想欲講話，董事長卻講，「逐家無意見，第三案通過。」<br/>    陳保民抑是徛佇遐，抑想欲講話，邊仔有人脆力拉伊坐落來。因為氣力尚大，伊規个人坐佇椅仔上，差淡薄仔撞著尾岭骨。<br/>    股腳會議著按呢收煞？尚短阿，嘛尚簡單阿。公營銀行的股腳會議著是按呢，只是做一寡仔手續。邊仔有人按呢講。<br/>    陳保民看著董事長。董事長已經落來，佇遐佮政府个代表，抑是其他貴賓握手。佇開股腳會議進前，陳保民也捌去找過董事長。董事長送伊兩包洋菸，是外國製造。一冬一擺的股腳會議，干單兩包洋菸？無過，遮抑是今仔日唯一的收冬。<br/>    董事長是日本的大學畢業，應當知影伊的身分。伊定定告訴<font face='Times New Roman' color='#000000'>別的人，包括董事長，伊佇日據時代做過「特高」。特高是「特別高等</font><br/></div></div></td></tr></tbody></table></div></div><br /><small>Updated on <abbr class="updated" title="2012-04-17T16:00:48.910Z">&#22235;&#26376; 17, 2012</abbr> by <span class="author"><span class="vcard"><a class="fn" href="mailto:bigfishpiepie@gmail.com">EFFI LIU</a></span></span> (<a href="../history.html">Version <span class="sites:revision">11</span></a>)</small><br /></div></div></body></html>