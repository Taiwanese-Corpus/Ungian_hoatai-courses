<html><head><title>ATA098137&#38515;&#24503;&#20809; (Version 6)</title></head><body><div class="hentry webpage" id="https://sites.google.com/feeds/content/site/2012shoatai/2345204472584443263"><h3><span class="entry-title">ATA098137&#38515;&#24503;&#20809;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>

<p style='text-align:center' align='center'><span style='font-family:新細明體,serif'>走<span lang='EN-US'>bih</span>者</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>火車拄才轟隆轟隆渡過鐵橋，水螺隨著長鳴一聲，鑽入長長的磅空。電火光起來的三等車內，搭客誠<span lang='EN-US'>kheh</span>，佇烏暗的燈光中，有的咧<span lang='EN-US'>nih-nih</span>看，有的細聲咧講話，座位彼爿，充滿著薰的白霧。鑿鼻的塗炭味也衝進入去鼻仔，女人勒目眉，用手巾仔掩鼻仔，將猌的視線投向車窗，軌道的聲音激烈的敲著耳膜。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>我足忝，無力的靠佇椅仔的後壁面，瞇著目睭看著三等車內。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>彼時，坐我對面的少年查埔抱在胸前的嬰仔，毋知影按怎，雄雄發出有氣沒力的聲音，嚶嚶吼起來，查埔連鞭將喙䫌倚進近嬰仔，拼命咧騙囡仔，佇電火光線下底的表情，帶著欲哭無目屎的嚴肅表情。彼個儂，年紀大約二十四、五，頭毛蓬鬆，喙䫌消瘦落肉，穿著舊的藍色反領的衫，跤穿著橡奶布鞋，還捲著<span lang='EN-US'>khiā-hang</span>。伊一邊顧慮著我，一邊歹勢的看著車內，一睏仔將橡奶的奶喙仔窒入嬰仔喙內，一睏仔提粗餅互伊舐，但是嬰仔攏吼袂停。查埔無法度地看著嬰仔，終於一滴目屎按喙䫌流落來。咦！一定有原因的，我挺直身軀，咧想。阮已相對的坐了半點鐘的車，卻一直無注意到。彼个嬰仔有七、八個月大，流糍的黃色皮膚不斷抽動，一看就是一个病態的肉體。伊一吼，就更加像一隻小瘦皮猴的面</span><span style='font-family:新細明體,serif;color:black'>矣</span><span style='font-family:新細明體,serif'>。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>「他欲食奶吧。」</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>我一說，彼个人就攑起頭，表現出苦笑，然後閣雄雄眨眨<span lang='EN-US'>nih</span>伊充滿目屎的目睭，俯落頭去。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>「嗯，自從出門，就一直沒有食過奶。」</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>伊細聲講。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>「呃，足可憐。」</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>正在為四個月大的女孩飼奶的某，插嘴講。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>「無，這个……」</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>查埔儂勉強露出笑面，吱唔著。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>「媽媽無鬥陣出來？」</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>我帶著疑問問他。忽然間，伊的表情大變。無知影是按怎，這以後，伊一直恬恬無愛講話，親像咧表示反抗，然後俯頭繼續騙囡仔。嬰仔愈吼愈大聲，車廂內的人攏將奇怪的眼光投向阮這爿。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>查埔儂既然採取這種態度，我只好恬恬不講話，我用眼神向阮某表示意思。因為火車拄好鑽出磅空，我的</span><span style='font-family:新細明體,serif' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=1985&amp;curpage=1&amp;sample=%E7%9C%BC%E7%9D%9B&amp;radiobutton=1&amp;querytarget=2&amp;limit=20&amp;pagenum=1&amp;rowcount=4'><span style='color:#483015' lang='EN-US'>目睭</span></a></span><span style='font-family:新細明體,serif'>就轉向光明且開闊的高原。火車正在山崁跤行駛。佇車窗外不斷向後退去的樹木，相當的密，照著山內底下午的日頭，在遠遠的所在，一連串的山頂上頂著蟯蟯</span><span style='font-family:新細明體,serif;color:black'>趖的雲。明亮的赤土，裸露佇彼</span><span style='font-family:新細明體,serif'>爿</span><span style='font-family:新細明體,serif;color:black'>的樹木之間，</span><span style='font-family:新細明體,serif'>這爿的溪谷的斷崖上也有一寡仔，嘛有戴葵笠仔的男女參牛隻，佇遮的茅草間仔恬恬的工作。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>溫和的日頭也已經照入車廂內了。……遮個查埔儂到底抱著一个母親無做伙的嬰仔做啥物呢？是毋是媽媽已經死去</span><span style='font-family:新細明體,serif;color:black'>矣</span><span style='font-family:新細明體,serif'>？，由彼個儂的表情看起來，遮是有可能的。無錯，一定如此的。</span><span style='font-family:新細明體,serif;color:black'>拄才彼個查埔儂的目屎，以及問及嬰仔的母親時，伊的面色大變，正是說明如此嗎？</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>遮時，我心裡忍不住湧出同情的心情。我再度偷看查埔人一眼。嬰仔已經哭梢聲，已經分不出來是是笑抑是哭的表情。查埔儂吐大氣，親像閣欲哭出來。伊依然將伊的嬰仔抱緊緊。車廂內，看這</span><span style='font-family:新細明體,serif'>爿的視線愈來愈多。我下定決心，低聲對某講：</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>「不錯，一是想欲吃奶的，好可憐。」</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>某也表現出同情的面色點頭。</span></p>

<p style='margin-left:24.0pt;text-align:justify;text-justify:inter-ideograph'><span style='font-family:新細明體,serif'>「是</span><span style='font-family:新細明體,serif;color:black'>矣</span><span style='font-family:新細明體,serif'>。」</span></p>

<p style='margin-left:24.0pt;text-align:justify;text-justify:inter-ideograph'><span style='font-family:新細明體,serif'>「妳可以互伊吃一點奶嗎？」</span></p>

<p style='margin-left:24.0pt;text-align:justify;text-justify:inter-ideograph'><span style='font-family:新細明體,serif'>「我嘛是按呢想著。」</span></p>

<p style='margin-left:24.0pt;text-align:justify;text-justify:inter-ideograph'><span style='font-family:新細明體,serif'>我就從某的手裡，將女兒接過來，笑笑對查埔人說。</span></p>

<p style='margin-left:24.0pt;text-align:justify;text-justify:inter-ideograph'><span style='font-family:新細明體,serif'>「互伊哭成按呢，太可憐了。無互伊吃一寡仔奶，是哭袂止的。互伊喝一寡仔奶吧。」</span></p>

<p style='margin-left:24.0pt;text-align:justify;text-justify:inter-ideograph'><span style='font-family:新細明體,serif'>於是，某伸出雙手。</span></p>

<p style='margin-left:24.0pt;text-align:justify;text-justify:inter-ideograph'><span style='font-family:新細明體,serif'>「來吧，無通客氣</span><span style='font-family:新細明體,serif;color:black'>矣</span><span style='font-family:新細明體,serif'>。」</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>查埔人著驚</span><span style='font-family:新細明體,serif;color:black'>攑起頭。伊的目睭露出閃閃的光，可能塊表示感激吧。伊直看了</span></p>

<p style='text-align:justify;text-justify:inter-ideograph'><span style='font-family:新細明體,serif;color:black'>我的臉一時仔，閣吐大氣，無力的垂下視線。然後，又陷入恬恬的思考當中。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「來吧，毋通客氣。哭成按呢，太可憐了，互伊吃一寡仔奶吧。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>查埔儂這馬才第一次開喙。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「多謝。我非常感激，毋過……」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「按呢毋是傷可憐矣？伊已經餓成按呢。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「袂要緊，到苗栗就會使買牛奶矣，真的袂要緊。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>一聽著到苗栗，我的視線閣轉向窗仔外面。火車閣鑽過幾個磅空，這馬才通過十六份車頭，佇山崁跤中間慢慢仔行駛。到苗栗，閣愛三十分吧。這三十分鐘，伊拍算互嬰仔閣哭落去？我嚴厲的加強聲調講。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「你講的嘛有道理，不過問題是這馬。你閣愛等三十分鐘，毋通客氣矣。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>我向某表示意思，某再度伸出雙手。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「來啦，無通客氣。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>查埔儂猶是閣咧躊躇。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「那，那就只好妥協矣。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>查埔儂濫糝將嬰仔交出來。伊的面，雖然因為膽膽參著急看起來卡暗，卻也露出一點歡喜的面色。當家己的囡仔拄著某的奶來無哭時，伊為了避免看著查某儂的肉體，視線膽膽的掃一下，露出一點點仔的笑容，一直向我說多謝，謝謝，謝謝。我雖然感覺著伊的視線，但是看著伊的心情好轉，心內多次已經決定，想欲探聽伊到底發生啥物代誌。毋過，伊的吐大氣，一个儂有時恬恬發出的吐氣，互我提不出勇氣來。我想著之前伊帶有反抗的表情，如果這馬閣問伊，恐怕伊一受氣閣將嬰仔搶轉去。看來，伊就是彼種神經質的儂。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>但是，拄好伊先開口。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「咱到佗位？」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>我拍算掠牢遮</span><span style='font-family:新細明體,serif'>个</span><span style='font-family:新細明體,serif;color:black'>機會，追問落去。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「台北，你咧？」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「花蓮。今晚，拍算佇宜蘭歇暝。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「呃。那到台北是仝款路。可是，你遠路帶遮按呢一</span><span style='font-family:新細明體,serif'>个</span><span style='font-family:新細明體,serif;color:black'>嬰仔到花蓮，媽媽無在身軀邊很不方便吧。吃奶的嬰仔，媽媽毋在身軀邊，是很麻煩的。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「遮个嬰仔，已經無母親矣……」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>我著一驚。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「過身矣？」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>某也挺身軀在聽。查埔人雄雄閣放低視線，攝著目頭，然後堅定的講。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「嗯，參死去仝款。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>我無法度了解，就繼續問落去。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「彼是按呢講咧？親像有啥物內情。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「實在是見未得儂的代誌。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>我看伊的表情愈來愈烏暗，就暫時將聲音吞落去。然後，淡薄仔疑問講。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「抑是無增加麻煩，你敢會使講互我知影？」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>查埔人咬著喙脣，一直看向外面。伊親像想了真深刻。我親像受伊誘導，也恬恬的注意著伊的面。彼時，伊雄雄轉向我，輪流看我的面參鞋講。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「咱既然遐關心，我就講出來吧。講起來很為難，我本來拍算無愛對任何儂講，無，我甚至決心家己都無愛去想伊。我一想伊，就會受氣，就會感覺著悲哀……唉，我不該閣滿喙怨言。就互我慢慢講出來吧。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>伊講，開始講伊的故事。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>──按照講話的順序，我應該先講我的家世。咱大概聽過的吧，講起台中三十四塊厝的王舉人，會使講是無儂不知。以前，伊是以武功參財富來出名</span><span style='font-family:新細明體,serif'>个。彼位王舉人就是我的祖公。請你毋通見笑，遮種名人的後代，竟然出了一個像我遮呢無能的孫仔。佇我細漢的記持當中，我猶閣會記得祖公當時的生活，會使講是非常的光彩。使用儂就有二十幾個，佇伊</span><span style='font-family:新細明體,serif;color:black'>蹛的附近</span><span style='font-family:新細明體,serif'>是無儂會使比的。日本統治台灣以後，祖公就做八家庄的庄長。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>祖公是佇我入小學的前一年過身个。彼是我八歲時的春天。彼擺出山的盛況，是無法度說明个。前後延續了兩個月，由此就會使來想像出來。總共的費用用了十幾萬。用了五萬起的墓，這馬閣佇咧。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>這馬回想起來，錯就錯佇遮頂面。當時手中的現金有五萬，所以其他攏是借來个。遮就是我的爸爸伊的兄弟之間負債的來源。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>爸爸有三個兄弟，講卡正確一點，只有爸爸一個儂。其他兩個阿叔是查某<span lang='EN-US'>k</span>á<span lang='EN-US'>n</span>生个，爸爸就非常个得意。財產的分配嘛是照爸爸一個儂的意見分做三份，爸爸一份，我是大孫佔一份，兩個阿叔是查某<span lang='EN-US'>k</span>á<span lang='EN-US'>n</span>所生的，攏總分一份。因此，爸爸等於得到三分之二，有三千五百石遮濟。講著負債，拄好對反，三個兄弟各佔三分之一，也就是講爸爸佔三分之一，兩個阿叔三分之二，實在太無公平。親情參阿叔攏非常的憤慨，但是彼是彼時陣的代誌，兩個阿叔嘛只有二十歲出頭，而且閣是查某<span lang='EN-US'>k</span>á<span lang='EN-US'>n</span>所生，會使分到財產，就應該偷笑了。彼時，會使講是爸爸的天下。而且爸爸閣做庄長，更加是行路有風。彼時，無一個人是無向爸爸點頭示好的，而且爸爸伊真正是非常的意氣風發的。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>實際上，彼時的生活，會使講是非常美滿。雖然有兩萬的負債，爸爸完全無放在眼裡，一直過著虛華的生活。伊嘛快活的抽鴉片。兩個阿叔攏無食，只有我的爸爸自細漢就食慣勢了。聽講是祖公愛伊食的，講按呢就袂放蕩參浪費。實在是真離譜。這馬回想起來，爸爸參祖公所顧慮的對反，因為食鴉片來遭遇著破產的命運。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>反正，爸爸的生活會使講是一時的虛華。遮種情形大約維持了四、五年，然後就慢慢仔稀微落去。也就是講，田租已經化做鴉片薰，閣加上利息參生活費用，彼三千五百石的田租是無夠用的。最後佇分財產了的第六年，爸爸開始賣田地。以遮為開始，愈賣愈多，阮的家庭已經完全行上失敗的道路。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>但是，當時我只是一個小學生，對遮一無所知。我只是想，祖公是舉人，我袂使卸祖公；爸爸是受儂尊敬的庄長，我袂使有失身分；我將來，嘛一定愛做高官。我按呢想，嘛無是因為我是一個進取參上進的儂，是因為家風，只是遵照祖公的日常家訓，自細漢就有必須愛出頭天的想法而已。遮方面爸爸嘛非常的要求，我一貧墮，就互儂拍。無外久，我如我的心願考著中學，專心用功讀冊，頭腦內底滿滿攏是代數參英語，無其他的物件。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>毋過，真悲哀，命運的</span><span style='font-family:新細明體,serif'>創治到最後輪到我遮个純真青年身軀頂。佇中學三年的秋天，媽媽雄雄來過身去。當時，我已經是一個十七歲的查埔<span style='color:black'>囝仔，我並無非常的悲哀參痛苦。媽媽就按呢過了一世儂，嘛無看著我出頭天。我感覺真毋甘願。我坦白承認，當時我的目屎，大部分攏是為遮款毋甘願來流</span>的。感慨媽媽無看著我的成就就來過身的我，實際上，對已經追到背後的悲劇是完全無感覺的。唉，一個十七歲的少年家是欲如何了解，因為媽媽的死來賠上我的前途咧！</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>媽媽的死，使儂無法度袂記得的媽媽的死，是我這世儂無法度看開的。我這馬也閣喙齒根咬緊緊來感慨媽媽的死，遮个死來左右著我的命運。遮也是互我走入故事正題的根源。只要媽媽無死，我這馬就袂按呢。唉，愈想，我就愈感覺著媽媽的死關係著我的命運。就遮點來講，我這馬是散心哀悼媽媽的死，也為此來目屎流目屎滴──」</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>伊講到遮，因為傷過激動，就恬恬看向窗仔外面，目</span><span style='font-family:新細明體,serif;color:black'>箍也紅紅。我吞了一口氣，等伊接落去。遮果然是一件真嚴重的代誌，也已經拍動我好奇的心。唉，我遮</span><span style='font-family:新細明體,serif'>个儂是按呢遮無禮貌，竟然想欲聽著別儂的秘密。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>某卻是恬恬毋出聲。嬰仔可能是已經食奶食飽啊，佇某的手曲睏落眠啊。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>伊看向窗仔外有一屑仔時間，閣越頭轉來，拄想欲講落去，一看著家己的嬰仔。</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>「太太，真多謝妳。」</span></p>

<p style='text-align:justify;text-justify:inter-ideograph'><span style='font-family:新細明體,serif' lang='EN-US'>    </span><span style='font-family:新細明體,serif'>伊一邊<span style='color:black'>爿說多謝，一爿親像用搶的將嬰仔抱轉去。</span></span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「實際上，彼以後便是無終點的受難。」伊繼續講，「對一個只會曉讀冊的青年來講，命運按呢毋是傷過殘忍</span><span style='font-family:新細明體,serif;color:black'>矣</span><span style='font-family:新細明體,serif;color:black'>？」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「──媽媽死以後，隔年，爸爸閣娶。我當然袂向爸爸表示任何的意見，只是以無要無緊的態度迎接後母。唉，如今回想起來，錯就錯在閣娶後母。媽媽無死是上好的，而且我的前途嘛是後母所破壞。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>後母帶來兩個囝仔。一個是查埔的，小我兩歲，一個查某囝仔只有八歲。爸爸為啥物娶這款有囝仔的查某做後母，我到這馬也袂當了解，而且後母參兩個囝仔是遮厚面皮兼無恥。一娶入門，就親像轉來家己的厝，將阮媽媽的物件佔為所有。我很無爽快。而且兩個囝仔閣哥哥長、哥哥短的叫我。我雖然採取無要無緊的態度，卻也非常的著驚。我是孤囝，恁完全是外儂，毋通閣叫我哥哥。──爸爸敢會互<span lang='EN-US'>in</span>入籍？我開始起懷疑。有一日，我問爸爸，我的猜測完全無錯。太過離譜，這兩</span><span style='font-family:新細明體,serif'>个<span style='color:black'>囝仔參我完全無關係，卻欲來參我仝級</span></span><span style='font-family:新細明體,serif;color:black'>矣</span><span style='font-family:新細明體,serif;color:black'>。太毋是款啊，我非常憤慨。啥儂願意將家己的財產白白送互別人？敢講遮款想法毋著？啥儂也無願意家己的財產互別儂搶走。遮代誌發生以後，我就怨恨爸爸，一再參伊發生衝突。致使我參後母母仔囝三儂來對立。對爸爸閣有啥物影響咧？伊只要有鴉片會使食，就天下太平</span><span style='font-family:新細明體,serif;color:black'>矣</span><span style='font-family:新細明體,serif;color:black'>。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>毋過，隔年，更加悲慘的代誌發生啊。我小學五年級的春天，爸爸愛我休學，你敢有法度了解我當時心情嗎！對一個活佇未來美夢的少年，搶走了伊讀書的權力，是遐爾痛苦參悲哀！實際上，我也質問過爸爸。我實在太受氣，甚至想欲揍伊。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「你應該愛思考這馬厝內底的經濟狀況。這馬咱只</span><span style='font-family:新細明體,serif;color:black'>賰食飯的能力，已經無法度負擔你的學費矣！</span><span style='font-family:新細明體,serif;color:black'>」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>爸爸按呢一講。一開始，我也感覺很有道理。我袂記得共你講，阮兜逐年賣出去的田地，媽媽過身彼年，已經賣到</span><span style='font-family:新細明體,serif;color:black'>賰兩甲地的地步矣。因為遮我嘛知影，所以爸爸一講，我嘛認為是應該的，但是我閣連鞭受氣起來。阮兜所以會衰退，抑毋是因為伊食鴉片？只顧鴉片，無顧家己後生將來的爸爸！認別人的</span><span style='font-family:新細明體,serif;color:black'>囝仔當做家己囝仔的爸爸！唉，到最後爸爸是完全無重視我的。我無你遮</span><span style='font-family:新細明體,serif'>个後生！去死好</span><span style='font-family:新細明體,serif;color:black'>矣</span><span style='font-family:新細明體,serif'>！我只欲後母彼<span style='color:black'>兩</span>个<span style='color:black'>囝仔就有夠啊，我戇想爸爸的心，連續吼兩三日。後母不但無一句安慰我的話，閣恬恬看好戲。我決心參伊鬥落去。以後我才知影，我休學的代誌，也是後母去使弄的。</span></span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>但是，毋管我怎樣無爽快，代誌已經是按呢，我也完全無法度啊。彼擺以後，我佇厝內公然參後母對抗。彼時的狀況，我毋免講，就是一般後母參後生之間的糾紛。只是，每一擺我攻擊後母，參後母冤家時，爸爸就會罵我，嘛毋管我是對抑是毋對。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「伊毋是你的親生媽媽，你就按呢，不孝子！」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>有時陣，我也會參爸爸起衝突。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「不孝子！金量<span lang='EN-US'>(</span>後母所生的囝仔<span lang='EN-US'>)</span>顛倒比你有孝。親生的閣怎樣！遮款囝仔何必生咧！」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>你小可仔想一下，媽媽過身以後，我非常相信是我唯一的親骨肉的爸爸對我講遮款的話。爸爸已經非常明顯的</span><span style='font-family:新細明體,serif'>徛佇後母彼爿。我無話通講。悲哀參毋甘願的目屎已經流落來矣。我佇背後吼。唉，互爸爸放</span><span style='font-family:新細明體,serif;color:black'>捒的可憐</span><span style='font-family:新細明體,serif;color:black'>囝仔，是欲如何生活落去？暫時，我已經失去活落去的力量矣。我甚至想欲自殺。毋過，金量的行為閣互我夯起憤慨的心。狗屎，我才未去死，互</span><span style='font-family:新細明體,serif;color:black'>恁得著全部的財產！我閣湧出全新的力量。金量對爸爸的笑心是親像演戲，是遐爾虛情假意。伊想欲互爸爸相信伊對我服從，以誠懇的口氣對爸爸講出我的種種。所以，也莫怪爸爸是遐爾相信伊。我為著欲拆破伊的真面目，時常參伊起冤家。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>就按呢，過兩年以後，我娶某矣。做序大儂是非常趣味。彼時我的感覺是，一向將我看做外儂的爸爸，也欲互我趕緊娶某生孫，就一直催我結婚，只有遮時，爸爸無聽後母的奸言。至於我，佇家庭內太孤單，無家己的儂，所以想欲結婚娶某，增加家己的力量。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>某是攏無見過面的草地姑娘，確實是佇結婚後兩三天以後的暗時，我悲憤感慨的向某講：「妳是完全毋知影遮个家庭的狀況才嫁過來的。遮个家，外表上是很好額，逐家攏非常欣羨，其實毋是按呢。妳既然嫁互我，就應該聽我的，站佇我遮爿。現在遮个母親，以及小弟，並毋是我的親儂。講坦白，兩个儂攏是我的敵人，是遮个家的寄生蟲。所以，你必須愛站佇我遮爿，毋通參遮兩个儂講話。真正的親儂，只有爸爸一个。爸爸這馬受著彼兩儂的欺瞞，伊的話你也毋通全聽全信。反正，妳是我唯一的某，應該站佇我遮爿，照我的話去做就好，其他个妳毋免顧慮。你按呢敢知影？翁婿重要，或是別儂重要？妳做袂到，就無是我的某。翁某一體，是非常有道理的。妳欲了解我。妳可能已經感覺著，我遮寡奇怪的話。如果你可以了解妳是我唯一的儂，妳就會了解我的意思。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>我大概按呢講一點鐘以上。某只是恬恬在聽。我講話的時陣，視線攏徙開某的身軀，毋知影伊的表情。但是，我講完時看著他，才注意著伊是冷冷聽，完全攏無表情。我非常的失望。我講彼寡話，我想伊會強烈的靠近我，準做無罵，至少會表現出討厭的表情。我深深的感覺著，遮是一个非常淺薄的查某儂。毋過，我雄雄閣想著，伊只是一个新娘，可能會閉思，我會揣時間教伊。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>結婚以後，我專心出去外面揣頭路。實際上，我有講漏的地方，參阮兜快速衰敗拄好顛倒爿，兩个阿叔遵照媽媽的指揮，非常的勤儉，財產逐年攏有增加，彼時已經累積有阮五倍的財產，並認為時機已經到矣，帶著分配財產時的冤仇，向爸爸進行反攻。兩个阿叔不但搶走庄長的位，閣恥笑爸爸的衰敗，心地無正的儂是天地不容，連庄民攏恥笑伊，互伊規日攏真背傷憤慨。我雖然捌怨恨過爸爸，對社會卻是袂使攏無處理。我決心欲復興阮的家庭，開始拍拼去揣頭路。儂的心理的一舉一動是遐爾複雜。一時，我袂記得家庭的糾紛。恁詳細看，毋通看我無！我傷過受氣，有一寡仔好笑。毋過，頭路卻事無簡單揣著。公所抑是農會彼爿，已經變做是阿叔的地盤，其他我閣無願意降低身分，而且佇草地閣無啥物正經的頭路，我也想欲變做是自耕農，毋過這閣親像是向其他的儂宣布家庭的衰敗，我已經毋知影欲怎樣。我做了一種決定。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>〈無法度，佇揣到頭路之前，必須愛學阿叔按呢勤儉才可以。〉</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>可是，唉，遮悲哀，現實卻恥笑我的決心。爸爸食鴉片，愈來愈兇，金量當做家己是一个富裕的阿舍，逐日攏烏白來，互我所想的全攏無去。我感覺著憤慨，有一日滿面攏目屎行入爸爸的房間。爸爸家己一儂，佇眠床頂食鴉片。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「遮个家，你拍算欲怎樣處理？」遮是我頭一句話。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「你可以一直食鴉片就好矣？你也無稍替遮个家想一下，閣有我的將來？祖公留落來遐爾多財產，這馬攏差不多欲傾家蕩產矣，你無看在眼內？而且……」我躊躇一下。我真想欲大聲嚷伊，責備伊，伊家己有後生，閣認捌儂的後生來入戶口，想欲參親生後生分財產，是一个大飯桶。毋過，我心內沖沖滾的憤怒，閣使我開喙。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「另外，為啥物欲將財產分互捌儂？這馬厝內底已經舂無濟，你到底拍算愛我做啥？趕緊互金量退籍。你將我當做家己的後生嗎？趕緊將金量趕出去。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>我雄雄吼出來。爸爸暫時恬恬無出聲，繼續轉去食伊的鴉片，然後將伊的薰吹提落來。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「孝呆！」伊受氣一嚷，用憤怒的眼神看我。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「恬夫！你知影啥！」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>遮句話，將我的怨恨全部攏爆發出來。我向爸爸靠近兩三步。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「我知影矣。我是互你拋棄的後生。金量才是你的後生。祖公若是知影，無知影會怎樣！鴉片才是你的命根。鴉片鬼！我欲出去。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「啥物？欲出去──」爸爸提伊手內的薰吹威嚇我。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「我欲出去，對，我欲出去！」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>我一爿叫，大步行出來。就在當時，我佇門扣參拄好欲入去的金量發生激烈的衝突。我愈想愈氣。一切的麻煩攏是因為伊引起的，伊是家庭的禍根。當時，我只想著遮點。當我的手一抓著伊的時陣，伊已經互我摔出去三四公尺外矣。遮是我佇中學學著的柔道，但是，金量馬上爬起來，用真猛的力量向我衝過來。我身軀一閃，伊已經互我控制矣，我一直揍伊，伊卻叫出聲。連我家己攏毋知影我揍伊幾拳。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>我一清醒，才發現我家己坐佇椅條頂，兩三个做田儂將我的身軀掠牢。遮兩三个做田儂就是阮兜的田佃，可能是佇田裡做工作雄雄互叫轉來的。<span lang='EN-US'>In</span>喙裡毋知影在講啥物，親像在安搭我，我才發現喙裡在流血，也想起拄才彼陣激烈的衝突。佇田佃後面，我看著後母當咧照顧全身攏是血的金量。房間內底聚集真多儂。爸爸雙手握佇背後，佇房間內踅來踅去。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「你遮个夭壽仔！毋是家己的親小弟，就會使拍成按呢，你毋驚捌儂笑死矣！」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>伊講，睨著我。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「伊是無心肝的禽獸，無心肝的禽獸。」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>後母一爿吼一爿講，參爸爸一講一唱。將所有的毋著攏推互我。我全身咧掣，想欲衝過去。毋過，田佃已經將我抓佇矣。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「放開！放開！互我殺掉遮个痟查某！」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>後母一聽著，伊的面氣著紅吱吱的款，行來我面前睨我。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「你遮个夭壽短命，活袂過三十歲！」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>伊用手指著我的額頭講。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「放開！放開！」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>我用全身的力量滾絞。毋過無效。我看著爸爸用舒爽的心情咧看後母發作。我害矣，所有的儂攏是敵人，只剩阮某倚靠佇我遮爿的。彼時，我開始揣某的形影。某倚佇我的後面，<span lang='EN-US'>nih</span>目</span><span style='font-family:新細明體,serif;color:black'>睭</span>咧看。唉，家己的翁婿受著遐爾濟的敵人包圍，大部分做某的會做翁婿的靠山，參伊做伙對付敵人，但是我的某卻無小寡仔悲傷參表情。是無力的戰友矣。</p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>「深河嫂仔，毋通閣受氣矣。」</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>後母互田佃苦勸以後，趕緊行開。我叫田佃放手，叫某轉來家己的房間。</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>我吼矣，流出查埔儂的目屎。真正是悔恨交加。</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>一入房間，保持恬恬的某開喙矣。</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>「到底事發生啥物代誌？就算你完全有理，也袂使互爸爸參媽媽受氣矣，而且閣出手拍儂！」</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>你怎樣想？遮可能是做某講的話嗎？我從眠床頂跳起來。</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>「你講啥物？閣講一罷！」</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>遮種驚儂的氣勢，互某小寡仔退後，毋過伊毋知影閣想著啥物，拄好欲開喙，我的拳頭就落佇伊的面矣。</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>「誰是母親？為啥物毋聽我的？」</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>我非常的憤怒，閣一拳講伊拍倒佇塗跤。我拄想欲踢伊，伊才叫出聲來。彼時，我的頭腦內有一款想法。某已經有身七个月矣。為著腹肚內的嬰仔，我忍住憤怒，無閣發作落去。</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>遮是一件重大的事件。以後，佇遮个厝我更加歹生存。我想欲離家，毋過我無頭路，經濟上無法度獨立，無法度飼家，只好忍耐，繼續過著烏暗的家庭生活。</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>到了足月，某生一个查埔嬰仔，就是遮个查埔嬰仔，相當不幸的嬰仔。</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>就佇彼時，我聽著佇台灣東部種甘蔗相當有利的消息，遮是一个使儂歡喜的消息！我當想欲出來，而且遮是一个很好的理由。我決定馬上去東部試一下。我參爸爸激烈的冤家，勉強提三百圓，拍算家己先去發展，等基礎拍好以後，才轉來接某過去。出發前的暗時，我對某講：</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>「我無在的時陣，彼個虎姑婆有可能想盡方法欲靠近你。因為妳是我唯一的親儂，毋管啥物代誌發生，你愛勇敢的拼落去，連我的份也做伙拼。毋通將伊當作母親看待。」</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>某恬恬的點頭，我才放心去花蓮發展。</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>但是，唉，最後毀滅的日子終於接近矣。我的花蓮計畫變做毀滅的導火線。</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>遮个月初五，也就是我去花蓮以後三个月，我閣轉來厝內。花蓮計畫，事業方面當然遭受失敗，我覺心轉來厝。某迎接我，伊的頭毛參我離開時陣一模一樣。分手三个月，伊完全無翁某分手的稀微或者是翁婿轉來時的歡喜。我問彼个虎姑婆敢有欺負伊，伊也只是搖頭。我感覺的懷疑。看來，我無在厝時，後母顛倒安搭伊矣。我伊時閣真感激向後母表示感謝。我也當作，我不佇厝時，爸爸會使公平的對待阮某，我也認為講應該閣愛有孝爸爸。</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>但是，日子一久，唉，我竟然聽著非常毋好的風聲。竟然是唯一倚佇我遮爿的某，參敵人私通……</span></p>

<p style='text-align:justify;text-justify:inter-ideograph'><span style='font-family:Lucida Sans Unicode,sans-serif;color:black' lang='EN-US'>    </span><span style='font-family:新細明體,serif;color:black'>比拄好是滿月的十五暗時，我一个儂欣賞著明月，行著小路仔欲去庄內的店頭。佇店頭內，時常做伙的少年仔當咧開講。彼暗也有四五个佇遐開講。我行經</span><span style='font-family:新細明體,serif;color:black'>過，到土地公廟時，聽著逐家重複講著罔留罔留，我忍不住停落來。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>罔留是某的名。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「遮个查某，也真是！」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>     </span><span style='font-family:新細明體,serif;color:black'>有一个儂講。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「看起來，慶雲<span lang='EN-US'>(</span>我的名<span lang='EN-US'>)</span>伊應該毋知吧？」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>「無可能知影。伊時常參金量約會，住佇共一个厝內卻是一無所知，也真是！」</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>彼時，我全身掣起來。我想欲衝處去問看覓是啥物代誌，但是，無風不起浪，我應該先觀察某的行動，收集證據，所以就恬恬離開。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>彼暗，我面對著某，有足濟罷想欲逼問伊，但事閣感覺按呢做毋好，我就想一個辦法。</span></p>

<p style='text-align:justify;text-justify:inter-ideograph'><span style='font-family:新細明體,serif;color:black' lang='EN-US'>    </span><span style='font-family:新細明體,serif;color:black'>三日以後，我藉口欲去花蓮，一个儂匿佇庄內。暗時，我轉去厝內。彼暗是月光霧嘎嘎的暗時。我匿佇房間後面，有一堆甘蔗的樹叢內。拄好房間有一个窗仔微微的開咧，</span></p>

</div></td></tr></tbody></table></div></div><br /><small>Updated on <abbr class="updated" title="2012-05-29T16:18:04.467Z">&#20116;&#26376; 29, 2012</abbr> by <span class="author"><span class="vcard"><a class="fn" href="mailto:tikkong@gmail.com">&#38515;&#24503;&#20809;</a></span></span> (<a href="../history.html">Version <span class="sites:revision">6</span></a>)</small><br /></div></div></body></html>