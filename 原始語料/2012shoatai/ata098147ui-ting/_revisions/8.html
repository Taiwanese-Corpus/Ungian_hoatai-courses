<html><head><title>ATA098147&#26041;&#38859;&#23159; (Version 8)</title></head><body><div class="hentry webpage" id="https://sites.google.com/feeds/content/site/2012shoatai/5313089228595949291"><h3><span class="entry-title">ATA098147&#26041;&#38859;&#23159;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><br/></p>

<p><span lang='EN-US'> </span><span style='font-size:10pt'>一流的餐廳</span><span style='font-size:10pt;color:blue'>服務生</span><span style='font-size:10pt;color:fuchsia'>抑是</span><span style='font-size:10pt'>旅館小弟的動作總是</span><span style='font-size:10pt;color:blue'>真規矩</span><span style='font-size:10pt'>，看起來實在真趣味。</span><span style='font-size:10pt;color:fuchsia'>佇</span><span style='font-size:10pt'>蕭伯納的劇作</span><span style='font-size:10pt;font-family:Arial,sans-serif' lang='EN-US'>&lt;YOU
NEVER CAN TELL></span><span style='font-size:10pt'>中的老</span><span style='font-size:10pt;color:blue'>服務生</span><span style='font-size:10pt'>，就是一</span><span style='font-size:10pt;color:fuchsia'>个</span><span style='font-size:10pt'>典型的例。彼位</span><span style='font-size:10pt;color:blue'>服務生</span><span style='font-size:10pt'>思想嚴密，智慧不凡，</span><span style='font-size:10pt;color:fuchsia'>閣</span><span style='font-size:10pt'>有</span><span style='font-size:10pt;color:blue'>敏銳</span><span style='font-size:10pt'>的觀察力，人客的聰明才智，教育程度佮</span><span style='font-size:10pt;color:blue'>財產濟少</span><span style='font-size:10pt'>，只要</span><span style='font-size:10pt;color:fuchsia'>閣</span><span style='font-size:10pt'>看一擺，攏逃過伊的目睭。而且伊嚴守家己的本分絕對</span><span style='font-size:10pt;font-family:Arial,sans-serif' lang='EN-US'>袂</span><span style='font-size:10pt'>講出超過的話。譬如講，有人客知影伊是一</span><span style='font-size:10pt;color:fuchsia'>个</span><span style='font-size:10pt;color:blue'>想足</span><span style='font-size:10pt'>詳細的人，想欲</span><span style='font-size:10pt;color:fuchsia'>揣</span><span style='font-size:10pt'>伊參詳代誌，伊就表現出非常悲痛的表情講：「我這款人哪會當予你</span><span style='font-size:10pt;color:fuchsia'>啥物</span><span style='font-size:10pt'>好意見咧</span><span style='font-size:10pt;font-family:Arial,sans-serif' lang='EN-US'>?</span><span style='font-size:10pt'>請</span><span style='font-size:10pt;color:fuchsia'>莫</span><span style='font-size:10pt'>折磨我這</span><span style='font-size:10pt;color:fuchsia'>个</span><span style='font-size:10pt'>可憐人。」伊袂</span><span style='font-size:10pt'>超過本分，講出</span><span style='font-size:10pt;color:fuchsia'>伊</span><span style='font-size:10pt'>家己的意見。逐家對伊這種高尚的謙卑只會感覺<font color='#ff00ff'>恰</font></span><span style='font-size:10pt'>意佮尊敬，一點仔嘛</span><span style='font-size:10pt;font-family:Arial,sans-serif' lang='EN-US'>袂</span><span style='font-size:10pt'>有棄嫌的感覺，伊真是了不起。</span></p>

<p style='background-image:initial;background-color:white;background-repeat:initial initial'><span style='font-size:10pt'>一般來講，一流的餐廳、旅館、商店的經理、店員等人物，攏有這種高尚的謙卑，嘛有配</span><span style='font-size:10.0pt;color:fuchsia'>的</span><span style='font-size:10pt'>起上彼間高貴的店家的品格。所以當人客離開彼間厝時，自然就會感受到人世間的光明和溫情，歸天攏會使歡喜的心情面對這個世界。一個人有必要三不五時出入這種一流商店，讓家己的心情爽快。因為我雖然沒買到物件，煞也是覺得這是真使人歡喜的好代誌。</span></p>

<p style='background-image:initial;background-color:white;background-repeat:initial initial'><span style='font-size:10pt'>銀座尚高級的洋品店</span><span style='font-size:10pt;font-family:Arial,sans-serif' lang='EN-US'>T</span><span style='font-size:10pt'>屋的店員，就真正有這類个謙卑佮品格。</span></p>

<p style='background-image:initial;background-color:white;background-repeat:initial initial'><span style='font-size:10pt'>有一位人客是大阪的證券仲介商，身材大箍，有一點仔趣味，嘛真愛講耍笑。伊對頭</span><span style='font-size:10.0pt;color:fuchsia'>拄</span><span style='font-size:10pt'>仔就開始對伊想欲買的九十八箍的巴拿馬帽，佮店員輪流展伊拿手的幽默佮無安怎高尚的笑詼；甚至嘛對著鏡中戴著彼頂巴拿馬帽的家己的面孔，顯露出共款的冷笑佮幽默，吸引的店內人客的注意力，一個人在那裡哈哈大笑。可憐的店員現現一張苦瓜臉招呼這位人客，無代無誌悲傷起來。人客並無予伊出任何難題，擱無看不起伊的意思，甚至顛倒是人客家己在恥笑家己，伊顛倒也是無感覺艱苦。</span></p>

<p style='background-image:initial;background-color:white;background-repeat:initial initial'><font size='2' face='arial, sans-serif'>「九十八箍的帽子戴在這張面頭頂，帽子不會哭吧？哇哈哈哈<span lang='EN-US'>……</span>哈！」</font></p>

<p style='background-image:initial;background-color:white;background-repeat:initial initial'><font size='2' face='arial, sans-serif'>大箍的大阪紳士完全無感覺到店員悲傷的心情，伊可能是期待濟少會使得到善意的回應。</font></p><p><font size='2' face='arial, sans-serif'>雖然按呢笑家己，但是伊當然清楚家己的身分袂配不起九十八<span style='background-image:initial;background-color:rgb(238,255,238);background-repeat:initial initial'>箍貴參參的帽子。</span></font></p>

<p><span style='background-image:initial;background-color:rgb(238,255,238);background-repeat:initial initial'><font size='2' face='arial, sans-serif'>「袂啦。你感覺滿意上重要。」</font></span></p>

<p><font size='2' face='arial, sans-serif'><span style='background-image:initial;background-color:rgb(238,255,238);background-repeat:initial initial'>淺黃色外衫頂面結著蝴蝶</span><span style='background-image:initial;background-color:rgb(217,217,217);background-repeat:initial initial'>結</span><span style='background-image:initial;background-color:rgb(238,255,238);background-repeat:initial initial'>，而且閣較按怎燒熱的天氣攏袂流一滴汗，</span><span style='color:black'>喙鬚</span>嘛刮得清清氣氣的店員按呢回答，仝時陣嘛感嘆家己遮爾仔頇顢，無法度包容人客的心情，袂赴講出動聽的好話，來安靜的垂下目光。伊並毋是袂曉講好話的人，當然嘛毋是無夠資深來講袂出任何好話的店員。毋過這位大箍的紳士，不幸是定定出現佇這款一流商店，用<span style='color:black' lang='EN-US'>in</span><span style='color:black'>的饒舌困擾有禮貌的店員的某種人客之一，伊毋管按怎攏無法度表現出彼款親切感，這予伊感覺真痛苦。</span></font></p></div></td></tr></tbody></table></div></div><br /><small>Updated on <abbr class="updated" title="2012-05-02T01:53:20.724Z">&#20116;&#26376; 2, 2012</abbr> by <span class="author"><span class="vcard"><a class="fn" href="mailto:fweiting@gmail.com">&#26041;&#38859;&#23159;</a></span></span> (<a href="../history.html">Version <span class="sites:revision">8</span></a>)</small><br /></div></div></body></html>