<html><head><title>ATA098147&#26041;&#38859;&#23159; (Version 9)</title></head><body><div class="hentry webpage" id="https://sites.google.com/feeds/content/site/2012shoatai/5313089228595949291"><h3><span class="entry-title">ATA098147&#26041;&#38859;&#23159;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><font face='pmingliu,serif'><font color='#000000'><span><span style='color:black;font-family:新細明體,serif;font-size:10pt'>一流的餐廳</span><span style='color:blue;font-family:新細明體,serif;font-size:10pt'>服務生</span><span style='color:fuchsia;font-family:新細明體,serif;font-size:10pt'>抑是</span><span style='color:black;font-family:新細明體,serif;font-size:10pt'>旅館小弟的動作總是</span><span style='color:blue;font-family:新細明體,serif;font-size:10pt'>真規矩</span><span style='color:black;font-family:新細明體,serif;font-size:10pt'>，看起來實在真趣味。</span><span style='color:fuchsia;font-family:新細明體,serif;font-size:10pt'>佇</span><span style='color:black;font-family:新細明體,serif;font-size:10pt'>蕭伯納的劇作</span><span style='color:black;font-family:新細明體,serif;font-size:10pt' lang='EN-US'>&lt;YOU NEVER CAN
TELL></span><span style='color:black;font-family:新細明體,serif;font-size:10pt'>中的老</span><span style='color:blue;font-family:新細明體,serif;font-size:10pt'>服務生</span><span style='color:black;font-family:新細明體,serif;font-size:10pt'>，就是一</span><span style='color:fuchsia;font-family:新細明體,serif;font-size:10pt'>个</span><span style='color:black;font-family:新細明體,serif;font-size:10pt'>典型的例。彼位</span><span style='color:blue;font-family:新細明體,serif;font-size:10pt'>服務生</span><span style='color:black;font-family:新細明體,serif;font-size:10pt'>思想嚴密，智慧不凡，</span><span style='color:fuchsia;font-family:新細明體,serif;font-size:10pt'>閣</span><span style='color:black;font-family:新細明體,serif;font-size:10pt'>有</span><span style='color:blue;font-family:新細明體,serif;font-size:10pt'>敏銳</span><span style='color:black;font-family:新細明體,serif;font-size:10pt'>的觀察力，人客的聰明才智，教育程度佮</span><span style='color:blue;font-family:新細明體,serif;font-size:10pt'>財產濟少</span><span style='color:black;font-family:新細明體,serif;font-size:10pt'>，只要</span><span style='color:fuchsia;font-family:新細明體,serif;font-size:10pt'>閣</span><span style='color:black;font-family:新細明體,serif;font-size:10pt'>看一擺，攏逃過伊的目睭。而且伊嚴守家己的本分絕對</span><span style='color:black;font-family:新細明體,serif;font-size:10pt'>袂</span><span style='color:black;font-family:新細明體,serif;font-size:10pt'>講出超過的話。譬如講，有人客知影伊是一</span><span style='color:fuchsia;font-family:新細明體,serif;font-size:10pt'>个</span><span style='color:blue;font-family:新細明體,serif;font-size:10pt'>想足</span><span style='color:black;font-family:新細明體,serif;font-size:10pt'>詳細的人，想欲</span><span style='color:fuchsia;font-family:新細明體,serif;font-size:10pt'>揣</span><span style='color:black;font-family:新細明體,serif;font-size:10pt'>伊參詳代誌，伊就表現出非常悲痛的表情講：「我這款人哪會當予你</span><span style='color:fuchsia;font-family:新細明體,serif;font-size:10pt'>啥物</span><span style='color:black;font-family:新細明體,serif;font-size:10pt'>好意見咧</span><span style='color:black;font-family:新細明體,serif;font-size:10pt' lang='EN-US'>?</span><span style='color:black;font-family:新細明體,serif;font-size:10pt'>請</span><span style='color:fuchsia;font-family:新細明體,serif;font-size:10pt'>莫</span><span style='color:black;font-family:新細明體,serif;font-size:10pt'>折磨我這</span><span style='color:fuchsia;font-family:新細明體,serif;font-size:10pt'>个</span><span style='color:black;font-family:新細明體,serif;font-size:10pt'>可憐人。」伊袂超過本分，講出</span><span style='color:fuchsia;font-family:新細明體,serif;font-size:10pt'>伊</span><span style='color:black;font-family:新細明體,serif;font-size:10pt'>家己的意見。逐家對伊這種高尚的謙卑只會感覺恰意佮尊敬，一點仔嘛</span><span style='color:black;font-family:新細明體,serif;font-size:10pt'>袂</span><span style='color:black;font-family:新細明體,serif;font-size:10pt'>有棄嫌的感覺，伊真是了不起。</span></span></font></font></p><font face='pmingliu,serif'><font color='#000000'><p><font size='3' face='新細明體'>

</font><span style='color:black;font-family:新細明體,serif;font-size:10pt'>一般來講，一流的餐廳、旅館、商店的經理、店員等人物，攏有這種高尚的謙卑，嘛有配</span><span style='color:fuchsia;font-family:新細明體,serif;font-size:10pt'>的</span><span style='color:black;font-family:新細明體,serif;font-size:10pt'>起上彼間高貴的店家的品格。所以當人客離開彼間厝時，自然就會感受到人世間的光明和溫情，歸天攏會使歡喜的心情面對這個世界。一個人有必要三不五時出入這種一流商店，讓家己的心情爽快。因為我雖然沒買到物件，煞也是覺得這是真使人歡喜的好代誌。</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>銀座尚高級的洋品店</span><span style='color:black;font-family:新細明體,serif;font-size:10pt' lang='EN-US'>T</span><span style='color:black;font-family:新細明體,serif;font-size:10pt'>屋的店員，就真正有這類个謙卑佮品格。</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>有一位人客是大阪的證券仲介商，身材大箍，有一點仔趣味，嘛真愛講耍笑。伊對頭</span><span style='color:fuchsia;font-family:新細明體,serif;font-size:10pt'>拄</span><span style='color:black;font-family:新細明體,serif;font-size:10pt'>仔就開始對伊想欲買的九十八箍的巴拿馬帽，佮店員輪流展伊拿手的幽默佮無安怎高尚的笑詼；甚至嘛對著鏡中戴著彼頂巴拿馬帽的家己的面孔，顯露出共款的冷笑佮幽默，吸引的店內人客的注意力，一個人在那裡哈哈大笑。可憐的店員現現一張苦瓜臉招呼這位人客，無代無誌悲傷起來。人客並無予伊出任何難題，擱無看不起伊的意思，甚至顛倒是人客家己在恥笑家己，伊顛倒也是無感覺艱苦。</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>「九十八箍的帽子戴在這張面頭頂，帽子不會哭吧？哇哈哈哈<span lang='EN-US'>……</span>哈！」</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>大箍的大阪紳士完全無感覺到店員悲傷的心情，伊可能是期待濟少會使得到善意的回應。</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>雖然按呢笑家己，但是伊當然清楚家己的身分袂配不起九十八<span style='background:rgb(238,255,238)'>箍貴參參的帽子。</span></span></p><p><font size='3' face='新細明體'>

</font><span style='background:rgb(238,255,238);color:black;font-family:新細明體,serif;font-size:10pt'>「袂啦。你感覺滿意上重要。」</span></p><p><font size='3' face='新細明體'>

</font><span style='background:rgb(238,255,238);color:black;font-family:新細明體,serif;font-size:10pt'>淺黃色外衫頂面結著蝴蝶</span><span style='background:rgb(217,217,217);color:black;font-family:新細明體,serif;font-size:10pt'>結</span><span style='background:rgb(238,255,238);color:black;font-family:新細明體,serif;font-size:10pt'>，而且閣較按怎燒熱的天氣攏袂流一滴汗，</span><span style='color:black;font-family:新細明體,serif;font-size:10pt'>喙鬚嘛刮得清清氣氣的店員按呢回答，仝時陣嘛感嘆家己遮爾仔頇顢，無法度包容人客的心情，袂赴講出動聽的好話，來安靜的垂下目光。伊並毋是袂曉講好話的人，當然嘛毋是無夠資深來講袂出任何好話的店員。毋過這位大箍的紳士，不幸是定定出現佇這款一流商店，用<span lang='EN-US'>in</span>的饒舌困擾有禮貌的店員的某種人客之一，伊毋管按怎攏無法度表現出彼款親切感，這予伊感覺真痛苦。</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>這時陣，兩位美女背對著室外的光線，站佇店門口。</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>「妳好，坂口先──生。」</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>「哦，真欣羨你，買物件啊？」</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>「原來是江君<span lang='EN-US'>…….</span>歐！不，是<span lang='EN-US'>pongta</span>？」</span></p><p><font size='3' face='新細明體'>
</font><span style='color:black;font-family:新細明體,serif;font-size:10pt'>「買啥物件啊？我的禮物是啥物？」</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>「誰要買物件予你這款人啊？買予你閣予你罵，早就學乖了。」</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>「講話刻薄才袂吃虧嘛。按呢，禮物就煞煞去。」</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>「這是巴拿馬嘛，偌濟錢？」</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>「閣真現實！人當咧買物件，哪有人當面問價數的？一錢五釐啦。」</span></p><p><font size='3' face='新細明體'>
</font><span style='color:black;font-family:新細明體,serif;font-size:10pt'>「喂，</span><span style='color:black;font-family:新細明體,serif;font-size:10pt'>恁賣偌濟啊？這款帽子。</span><span style='color:black;font-family:新細明體,serif;font-size:10pt'>」</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>「九十八箍。」</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>被勉強的回答的店員講老實話，心中的悲痛煞抑是無法度無去。</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>「九十八箍？足貴！」</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>「才一百箍爾爾！」</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>七月時，外面是燒熱的熱天日頭光。幽默愛講笑的人大概無要緊季節吧，提出一百箍買頂帽子，就帶著兩位美女行出商店，把笑詼散佈佇鬧熱的街仔。對面的大路頂頭，燒熱的日頭曝得人留出一身</span><span style='color:black;font-family:新細明體,serif;font-size:10pt'>油肭肭的汗。</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>日頭落山時，銀座的商店人客誠少。大家只是雄雄行過店門口，店內面真冷清，這時陣，一位穿著真簡單的少年人有自信的行入去<span lang='EN-US'>T</span>屋店內。</span></p><p><font size='3' face='新細明體'>

</font><span style='color:black;font-family:新細明體,serif;font-size:10pt'>「請予我看一下帽子。」</span></p><p><font size='3' face='新細明體'>

</font></p></font></font><p><font size='2' face='arial, sans-serif'><span style='color:black'><font size='3' face='新細明體'>

</font></span></font></p></div></td></tr></tbody></table></div></div><br /><small>Updated on <abbr class="updated" title="2012-05-02T02:46:40.637Z">&#20116;&#26376; 2, 2012</abbr> by <span class="author"><span class="vcard"><a class="fn" href="mailto:fweiting@gmail.com">&#26041;&#38859;&#23159;</a></span></span> (<a href="../history.html">Version <span class="sites:revision">9</span></a>)</small><br /></div></div></body></html>