<html><head><title>ATA098147&#26041;&#38859;&#23159; (Version 11)</title></head><body><div class="hentry webpage" id="https://sites.google.com/feeds/content/site/2012shoatai/5313089228595949291"><h3><span class="entry-title">ATA098147&#26041;&#38859;&#23159;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><font face='pmingliu,serif'><font color='#000000'><span><span>一流的餐廳</span><span>服務生</span><span>抑是</span><span>旅館小弟的動作總是</span><span>真規矩</span><span>，看起來實在真趣味。</span><span>佇</span><span>蕭伯納的劇作</span><span lang='EN-US'>&lt;YOU NEVER CAN
TELL></span><span>中的老</span><span>服務生</span><span>，就是一</span><span>个</span><span>典型的例。彼位</span><span>服務生</span><span>思想嚴密，智慧不凡，</span><span>閣</span><span>有</span><span>敏銳</span><span>的觀察力，人客的聰明才智，教育程度佮</span><span>財產濟少</span><span>，只要</span><span>閣</span><span>看一擺，攏逃過伊的目睭。而且伊嚴守家己的本分絕對</span><span>袂</span><span>講出超過的話。譬如講，有人客知影伊是一</span><span>个</span><span>想足</span><span>詳細的人，想欲</span><span>揣</span><span>伊參詳代誌，伊就表現出非常悲痛的表情講：「我這款人哪會當予你</span><span>啥物</span><span>好意見咧</span><span lang='EN-US'>?</span><span>請</span><span>莫</span><span>折磨我這</span><span>个</span><span>可憐人。」伊袂超過本分，講出</span><span>伊</span><span>家己的意見。逐家對伊這種高尚的謙卑只會感覺恰意佮尊敬，一點仔嘛</span><span>袂</span><span>有棄嫌的感覺，伊真是了不起。</span></span></font></font></p><font face='pmingliu,serif'><font color='#000000'><p><font size='3' face='新細明體'>

</font><span>一般來講，一流的餐廳、旅館、商店的經理、店員等人物，攏有這種高尚的謙卑，嘛有配</span><span>的</span><span>起上彼間高貴的店家的品格。所以當人客離開彼間厝時，自然就會感受到人世間的光明和溫情，歸天攏會使歡喜的心情面對這個世界。一個人有必要三不五時出入這種一流商店，讓家己的心情爽快。因為我雖然沒買到物件，煞也是覺得這是真使人歡喜的好代誌。</span></p><p><font size='3' face='新細明體'>

</font><span>銀座尚高級的洋品店</span><span lang='EN-US'>T</span><span>屋的店員，就真正有這類个謙卑佮品格。</span></p><p><font size='3' face='新細明體'>

</font><span>有一位人客是大阪的證券仲介商，身材大箍，有一點仔趣味，嘛真愛講耍笑。伊對頭</span><span>拄</span><span>仔就開始對伊想欲買的九十八箍的巴拿馬帽，佮店員輪流展伊拿手的幽默佮無安怎高尚的笑詼；甚至嘛對著鏡中戴著彼頂巴拿馬帽的家己的面孔，顯露出共款的冷笑佮幽默，吸引的店內人客的注意力，一個人在那裡哈哈大笑。可憐的店員現現一張苦瓜臉招呼這位人客，無代無誌悲傷起來。人客並無予伊出任何難題，擱無看不起伊的意思，甚至顛倒是人客家己在恥笑家己，伊顛倒也是無感覺艱苦。</span></p><p><font size='3' face='新細明體'>

</font><span>「九十八箍的帽子戴在這張面頭頂，帽子不會哭吧？哇哈哈哈<span lang='EN-US'>……</span>哈！」</span></p><p><font size='3' face='新細明體'>

</font><span>大箍的大阪紳士完全無感覺到店員悲傷的心情，伊可能是期待濟少會使得到善意的回應。</span></p><p><font size='3' face='新細明體'>

</font><span>雖然按呢笑家己，但是伊當然清楚家己的身分袂配不起九十八<span style='background:rgb(238,255,238)'>箍貴參參的帽子。</span></span></p><p><font size='3' face='新細明體'>

</font><span>「袂啦。你感覺滿意上重要。」</span></p><p><font size='3' face='新細明體'>

</font><span>淺黃色外衫頂面結著蝴蝶</span><span>結</span><span>，而且閣較按怎燒熱的天氣攏袂流一滴汗，</span><span>喙鬚嘛刮得清清氣氣的店員按呢回答，仝時陣嘛感嘆家己遮爾仔頇顢，無法度包容人客的心情，袂赴講出動聽的好話，來安靜的垂下目光。伊並毋是袂曉講好話的人，當然嘛毋是無夠資深來講袂出任何好話的店員。毋過這位大箍的紳士，不幸是定定出現佇這款一流商店，用<span lang='EN-US'>in</span>的饒舌困擾有禮貌的店員的某種人客之一，伊毋管按怎攏無法度表現出彼款親切感，這予伊感覺真痛苦。</span></p><p><font size='3' face='新細明體'>

</font><span>這時陣，兩位美女背對著室外的光線，站佇店門口。</span></p><p><font size='3' face='新細明體'>

</font><span>「妳好，坂口先──生。」</span></p><p><font size='3' face='新細明體'>

</font><span>「哦，真欣羨你，買物件啊？」</span></p><p><font size='3' face='新細明體'>

</font><span>「原來是江君<span lang='EN-US'>…….</span>歐！不，是<span lang='EN-US'>pongta</span>？」</span></p><p><font size='3' face='新細明體'>
</font><span>「買啥物件啊？我的禮物是啥物？」</span></p><p><font size='3' face='新細明體'>

</font><span>「誰要買物件予你這款人啊？買予你閣予你罵，早就學乖了。」</span></p><p><font size='3' face='新細明體'>

</font><span>「講話刻薄才袂吃虧嘛。按呢，禮物就煞煞去。」</span></p><p><font size='3' face='新細明體'>

</font><span>「這是巴拿馬嘛，偌濟錢？」</span></p><p><font size='3' face='新細明體'>

</font><span>「閣真現實！人當咧買物件，哪有人當面問價數的？一錢五釐啦。」</span></p><p><font size='3' face='新細明體'>
</font><span>「喂，</span><span>恁賣偌濟啊？這款帽子。</span><span>」</span></p><p><font size='3' face='新細明體'>

</font><span>「九十八箍。」</span></p><p><font size='3' face='新細明體'>

</font><span>被勉強的回答的店員講老實話，心中的悲痛煞抑是無法度無去。</span></p><p><font size='3' face='新細明體'>

</font><span>「九十八箍？足貴！」</span></p><p><font size='3' face='新細明體'>

</font><span>「才一百箍爾爾！」</span></p><p><font size='3' face='新細明體'>

</font><span>七月時，外面是燒熱的熱天日頭光。幽默愛講笑的人大概無要緊季節吧，提出一百箍買頂帽子，就帶著兩位美女行出商店，把笑詼散佈佇鬧熱的街仔。對面的大路頂頭，燒熱的日頭曝得人留出一身</span><span>油肭肭的汗。</span></p><p><font size='3' face='新細明體'>

</font><span>日頭落山時，銀座的商店人客誠少。大家只是雄雄行過店門口，店內面真冷清，這時陣，一位穿著真簡單的少年人有自信的行入去<span lang='EN-US'>T</span>屋店內。</span></p><p><font size='3' face='新細明體'>



</font><span>「請予我看一下帽子。」</span></p><p><font face='新細明體'>



<span>「是，帽子佇這。」</span></font></p><font size='3' face='新細明體'><p><font size='2'>

</font><font size='1' face='pmingliu,serif'><span>「巴拿馬，我欲巴拿馬。」</span></font></p><p><font size='1'><font face='pmingliu,serif'>

<span>少年仔講著話。他表明是為著巴拿馬帽來的。</span></font></font></p><p><font size='1'><font face='pmingliu,serif'>

<span>「好啦。請問你的寸尺是偌濟？」</span></font></font></p><p><font size='1'><font face='pmingliu,serif'><span>但是電源<span lang='EN-US'>W</span>按呢問的時陣，煞有感覺一種不可思議的悲痛佮預感，會當講是「我對這位先生嘛無能為力」的感覺吧。其實店員有不可思議的直覺，伊逐工攏要面對足濟人客，對方是毋是家己的店佮予倩佇這間店的家己的品格會當輕鬆應付人客，伊只要看一下就會當分辨。少年的外表看起來凍霜、樸實，這款的少年到家己的店來買巴拿馬帽──不知影按怎，伊有一款這位人客佮家己無仝款的悲傷心情。事實上，當人客為著價數煩惱時，這位店員甚至也袂不禁同情人客來感覺悲傷。店員<span lang='EN-US'>W</span>接待這位樸實的少年時所感受的艱苦，其實嘛毋是不安佮心痛，伊驚家己無法度毋用價數傷害少年的心。毋過，這馬的艱苦佮面對</span><span>拄</span><span>才彼位大箍紳士時的艱苦，兩个無法度相比。面對老紳士時的艱苦，會當講是因為伊想欲看輕無應該看輕的人，而對家己這款失禮的心態感到見笑的艱苦；毋過面對這位少年時的艱苦，煞是因為起於同情佮善意所表現出來的憐憫心。</span></font></font></p><p><font size='1'><font face='pmingliu,serif'>



<span style='font-family:新細明體,serif'>毋過，少年予家己向望誠久的巴拿馬帽吸引，無可能發覺到店員</span><span lang='EN-US'>W</span><span style='font-family:新細明體,serif'>的這種憂慮。</span></font></font></p><p><font size='1'><font face='pmingliu,serif'>
<span style='font-family:新細明體,serif'>「寸尺？我回想看覓，是偌濟？」一講著，褪下東京柳島某工廠製造的寒天的毛帽，</span><span lang='EN-US'>na</span><span style='font-family:新細明體,serif'>看內底</span><span lang='EN-US'>na</span><span style='font-family:新細明體,serif'>提予店員。</span></font></font></p><p><font size='1'><font face='pmingliu,serif'>

<span style='font-family:新細明體,serif'>我家己嘛毋知道</span><span lang='EN-US'>……</span><span style='font-family:新細明體,serif'>」</span></font></font></p><p><font size='1'><font face='pmingliu,serif'>

<span style='font-family:新細明體,serif'>店員</span><span lang='EN-US'>W</span><span style='font-family:新細明體,serif'>看伊提過來的帽子，感覺之前的不安閣增加阿，因為帽子根本是國產的粗俗貨。但是伊嘛毋可能無為著家己這種心情轉折感覺無恥。</span></font></font></p><p><font size='1'><font face='pmingliu,serif'>

<span style='font-family:新細明體,serif'>「好，你的寸尺是七英寸，馬上提帽子予你看。」</span></font></font></p><p><font size='1'><font face='pmingliu,serif'>

<span style='font-family:新細明體,serif'>店員</span><span lang='EN-US'>W</span><span style='font-family:新細明體,serif'>對架仔提七吋大的巴拿馬帽，</span><span style='color:black;font-family:新細明體,serif'>囥佇少年面頭前。</span></font></font></p><div><font size='1'><font face='pmingliu,serif'>

<span style='font-family:新細明體,serif'>「啊，這個足大，足大。你看，是毋是尚大啊？這馬我的頭毛就是因為按呢生得誠長.......」</span></font></font></div><p><font size='1' face='pmingliu,serif'>

</font></p></font></font></font><p><font size='2' face='arial, sans-serif'><span style='color:black'><font size='3' face='新細明體'>

</font></span></font></p></div></td></tr></tbody></table></div></div><br /><small>Updated on <abbr class="updated" title="2012-05-10T05:31:25.126Z">&#20116;&#26376; 10, 2012</abbr> by <span class="author"><span class="vcard"><a class="fn" href="mailto:fweiting@gmail.com">&#26041;&#38859;&#23159;</a></span></span> (<a href="../history.html">Version <span class="sites:revision">11</span></a>)</small><br /></div></div></body></html>