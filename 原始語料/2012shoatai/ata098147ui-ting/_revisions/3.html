<html><head><title>ATA098147&#26041;&#38859;&#23159; (Version 3)</title></head><body><div class="hentry webpage" id="https://sites.google.com/feeds/content/site/2012shoatai/5313089228595949291"><h3><span class="entry-title">ATA098147&#26041;&#38859;&#23159;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><span style='font-family:新細明體,serif'>一流的餐廳侍者或旅館小弟的動作總是中規中矩，看起來實在真趣味。在蕭伯納的劇作</span><span lang='EN-US'>&lt;YOU
NEVER CAN TELL></span><span style='font-family:新細明體,serif'>中的老侍者，就是一個典型的例。彼位侍者思想嚴密，智慧不凡，擱有敏銳的觀察力，人客的聰明才智，教育程度佮財富濟少，只要擱看一擺，攏逃</span><span style='font-family:新細明體-ExtB,serif'>𣍐</span><span style='font-family:新細明體,serif'>過伊的目睭。而且伊嚴守家己的本分絕對</span><span style='font-family:新細明體-ExtB,serif'>𣍐</span><span style='font-family:新細明體,serif'>講出超過的話。譬如講，有人客知影伊是一個想足的詳細的人，想欲找伊參詳代誌，伊就表現出非常悲痛的表情講：「我這款人哪會當予你甚麼好意見呢<span lang='EN-US'>?</span>請勿折磨我這個可憐人。」伊絕</span><span style='font-family:新細明體-ExtB,serif'>𣍐</span><span style='font-family:新細明體,serif'>超過本分，講出一家己的意見。逐家對伊這種高尚的謙卑只會感覺尬意佮尊敬，一點仔嘛</span><span style='font-family:新細明體-ExtB,serif'>𣍐</span><span style='font-family:新細明體,serif'>有棄嫌的感覺，伊真是了不起。</span></p>

<p><span style='font-family:新細明體,serif'>一般來講，一流的餐廳、旅館、商店的經理、店員等人物，攏有這種高尚的謙卑，嘛有配</span><span style='font-family:Taigi Unicode' lang='EN-US'>e5</span><span style='font-family:新細明體,serif'>起上彼間高貴的店家的品格。所以當人客離開彼間厝時，自然就會感受到人世間的光明和溫情，歸天攏會使歡喜的心情面對這個世界。一個人有必要三不五時出入這種一流商店，讓家己的心情爽快。因為我雖然沒買到物件，煞也是覺得這是真使人歡喜的好代誌。</span></p>

<p><span style='font-family:新細明體,serif'>銀座尚高級的洋品店</span><span style='font-family:Taigi Unicode' lang='EN-US'>T</span><span style='font-family:新細明體,serif'>屋的店員，就真正有這類个謙卑佮品格。</span></p>

<p><span style='font-family:新細明體,serif'>有一位人客是大阪的證券仲介商，身材大箍，有一點仔趣味，嘛真愛講耍笑。伊對頭</span><span style='font-family:Taigi Unicode' lang='EN-US'>tu2</span><span style='font-family:新細明體,serif'>仔就開始對伊想欲買的九十八箍的巴拿馬帽，佮店員輪流展伊拿手的幽默佮無安怎高尚的笑詼；甚至嘛對著鏡中戴著彼頂巴拿馬帽的家己的面孔，顯露出共款的冷笑佮幽默，吸引的店內人客的注意力，一個人在那裡哈哈大笑。可憐的店員現現一張苦瓜臉招呼這位人客，無代無誌悲傷起來。人客並無予伊出任何難題，擱無看不起伊的意思，甚至顛倒是人客家己在恥笑家己，伊顛倒也是無感覺艱苦。</span></p>

<p><span style='font-family:新細明體,serif'>「九十八</span><span style='font-family:新細明體,serif'>箍的帽子戴在這張面頭頂，帽子不會哭吧？哇哈哈哈……哈！」</span></p>

<p><span style='font-family:新細明體,serif'>大箍的大阪紳士完全無感覺到店員悲傷的心情，伊可能是期待濟少會使得到善意的回應。</span></p>

<p><span style='font-family:新細明體-ExtB,serif' lang='EN-US'> </span></p></div></td></tr></tbody></table></div></div><br /><small>Updated on <abbr class="updated" title="2012-04-26T04:59:36.420Z">&#22235;&#26376; 26, 2012</abbr> by <span class="author"><span class="vcard"><a class="fn" href="mailto:fweiting@gmail.com">&#26041;&#38859;&#23159;</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>