<html><head><title>ATA098140&#38515;&#37057;&#23159;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../ata098101liam-gi/index.html">ATA098101&#26519;&#24565;&#23452;</a></small></td></tr><tr><td><small><a href="../ata098104li-sun/index.html">ATA098104&#38515;&#20432;&#28147;</a></small></td></tr><tr><td><small><a href="../ata098105bun-hing/index.html">ATA098105&#24373;&#25991;&#39336;</a></small></td></tr><tr><td><small><a href="../ata098108hui-sim/index.html">ATA098108&#39640;&#24935;&#24515;</a></small></td></tr><tr><td><small><a href="../ata098109u-tsiat/index.html">ATA098109&#37912;&#20110;&#25463;</a></small></td></tr><tr><td><small><a href="../ata098111an-ping/index.html">ATA098111&#24278;&#26191;&#24179;</a></small></td></tr><tr><td><small><a href="../ata098112uan-ki/index.html">ATA098112&#32645;&#29740;&#26827;</a></small></td></tr><tr><td><small><a href="../ata098113gi-tsin/index.html">ATA098113&#26954;&#27778;&#33275;</a></small></td></tr><tr><td><small><a href="../ata098115tsu-hun/index.html">ATA098115&#34311;&#36039;&#21211;</a></small></td></tr><tr><td><small><a href="../ata098118bi-tsu/index.html">ATA098118&#29579;&#24494;&#24904;</a></small></td></tr><tr><td><small><a href="../ata098119hui-kuan/index.html">ATA098119&#33674;&#24800;&#35264;</a></small></td></tr><tr><td><small><a href="../ata098121tsing-hian/index.html">ATA098121&#32645;&#25919;&#36066;</a></small></td></tr><tr><td><small><a href="../ata098123iok-ting/index.html">ATA098123&#34081;&#32946;&#24237;</a></small></td></tr><tr><td><small><a href="../ata098124sing-ing/index.html">ATA098124&#34311;&#32854;&#35424;</a></small></td></tr><tr><td><small><a href="../ata098125nga-ting/index.html">ATA098125&#35377;&#38597;&#23159;</a></small></td></tr><tr><td><small><a href="../ata098126siau-ham/index.html">ATA098126&#34311;&#31601;&#28085;</a></small></td></tr><tr><td><small><a href="../ata098127hing-bun/index.html">ATA098127&#24373;&#39336;&#25991;</a></small></td></tr><tr><td><small><a href="../ata098129phai-suan/index.html">ATA098129&#21555;&#27803;&#29831;</a></small></td></tr><tr><td><small><a href="../ata098131gi-kiat/index.html">ATA098131&#26446;&#23452;&#28500;</a></small></td></tr><tr><td><small><a href="../ata098132tshian-hui/index.html">ATA098132&#26446;&#33418;&#24935;</a></small></td></tr><tr><td><small><a href="../ata098134tshai-iong/index.html">ATA098134&#35613;&#37319;&#23481;</a></small></td></tr><tr><td><small><a href="../ata098135it-kiat/index.html">ATA098135&#40643;&#19968;&#20625;</a></small></td></tr><tr><td><small><a href="../ata098137tik-kong/index.html">ATA098137&#38515;&#24503;&#20809;</a></small></td></tr><tr><td><small>ATA098140&#38515;&#37057;&#23159;</small></td></tr><tr><td><small><a href="../ata098141kui-ui/index.html">ATA098141&#26519;&#23395;&#32173;</a></small></td></tr><tr><td><small><a href="../ata098142bun-i/index.html">ATA098142&#24373;&#25991;&#24609;</a></small></td></tr><tr><td><small><a href="../ata098143kiat-ju/index.html">ATA098143&#21129;&#28500;&#28189;</a></small></td></tr><tr><td><small><a href="../ata098146ui-ni/index.html">ATA098146&#24464;&#26256;&#22958;</a></small></td></tr><tr><td><small><a href="../ata098147ui-ting/index.html">ATA098147&#26041;&#38859;&#23159;</a></small></td></tr><tr><td><small><a href="../ata098149po-giok/index.html">ATA098149&#26041;&#23542;&#29577;</a></small></td></tr><tr><td><small><a href="../ata098151ka-ju/index.html">ATA098151&#35377;&#23478;&#29788;</a></small></td></tr><tr><td><small><a href="../ata098181ka-iong/index.html">ATA098181&#39015;&#20339;&#23481;</a></small></td></tr><tr><td><small><a href="../ata099135ik-ham/index.html">ATA099135&#37041;&#20134;&#28085;</a></small></td></tr><tr><td><small><a href="../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2012shoatai/5471910557036408623"><h3><span class="entry-title">ATA098140&#38515;&#37057;&#23159;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><font size='3'>楊守愚集　<font size='3'>一个暗時</font><br/><br/><font size='1'>頁123</font><br/>　　這半月日，穆生的面，看起來親像卡一層憂愁的烏霧，逐工雖然是慣勢早起六點著到中寮的製糖會社上班，仝款</font><font style='color:rgb(0,0,0)' size='3' color='#ff00ff'>愛</font><font size='3'>到欲暗仔才走轉來，但是伊的面——特別是</font><font style='color:rgb(0,0,0)' size='3' color='#ff00ff'>佇</font><font size='3'>轉去的路上，總是有著急的面色，袂輸講有啥物緊張的代誌，這原因，當然是為著</font><font size='3'>某的病。<br/>　　伊的某，是一位伶俐閣賢慧的少年婦女，身軀雖然瘦卑巴，做代誌</font><font style='color:rgb(0,0,0)' color='#0000ff'><font size='3'>煞</font></font><font size='3'>誠勥跤，伊佇</font><font style='color:rgb(0,0,0)' size='3' color='#0000ff'>半月</font><font size='3'>前——其實毋但遮的——</font><font style='color:rgb(0,0,0)' color='#0000ff'><font size='3'>著</font></font><font size='3'>開始破病，大概是</font><font style='color:rgb(0,0,0)' size='3' color='#0000ff'>感冒的款</font><font size='3'>，毋過，照醫生的診斷，</font><font style='color:rgb(0,0,0)' size='3' color='#0000ff'>煞</font><font size='3'>講是癆病，</font><font style='color:rgb(0,0,0)' size='3' color='#0000ff'>嘿</font><font size='3'>，伊的身影，看起來親像青黃消瘦落肉，有當時閣</font><font size='3' color='#0000ff'><span style='color:rgb(0,0,0)'>嗽袂停</span>，</font><font size='3'>但是吐血是最近才看著，毋過，因為一面愛處理家事，半暝後生閣咧哭，所以病才袂堪得有啥物起色，而且厝內底的代誌無別人通鬥相共，破病，也無人看護，著連欲請一位醫生，</font><font size='3' color='#0000ff'>也閣等伊辦公了轉來</font><font size='3'>，遮攏</font><font style='color:rgb(0,0,0)' size='3' color='#0000ff'>予</font><font size='3'>穆生非常煩惱。<br/><br/><font size='1'>頁124</font><br/>　　各位！恁可能感覺欲怪伊哪會無請假，若無，會使請一位阿婆，是，這位穆生按怎會無想著，原本是</font><font style='color:rgb(0,0,0)' size='3' color='#0000ff'>會使</font><font size='3'>的，毋過，事實</font><font style='color:rgb(0,0,0)' size='3' color='#0000ff'>煞</font><font size='3' color='#ff00ff'>叫</font><font size='3'>伊做袂到，因為伊的職位，真無簡單才佇一個月前</font><font style='color:rgb(0,0,0)' size='3' color='#ff00ff'>揣著</font><font size='3'>，哪會使拄入公司著請假，而且這馬又閣是重要的製糖時期，敢袂驚將這飯碗</font><font size='3' color='#ff00ff'>弄</font><font size='3'>無去？遮是一个困難的所在，請一位照顧太太的阿婆，敢講五六箍就夠？</font><font style='color:rgb(0,0,0)' size='3' color='#ff00ff'>提</font><font size='3'>遮的薪水，閣加上一筆六</font><font style='color:rgb(0,0,0)' size='3' color='#ff00ff'>箍</font><font size='3'>的餐費，毋</font><font size='3'>著是愛十一二箍？想看！一個月</font><font size='3' color='#ff00ff'>賺</font><font size='3'>二十四箍的伊，哪會使辦</font><font size='3' color='#ff00ff'>一</font><font size='3'>層代誌是第二困難。有兩件難事，</font><font size='3' color='#0000ff'>怎叫伊</font><font size='3'>想出別項好的對策？<br/>　　「怎樣？」穆生拄對會社轉來，趕緊跳落鐵馬，<font style='color:rgb(0,0,0)' color='#ff00ff'>猶未</font></font><font size='3'>脫衫，一手伸入去褲底，<span style='color:rgb(0,0,0)'>提</span>手巾仔</font><font size='3' color='#ff00ff'>擦</font><font size='3'>汗，一面大步行去太太的床邊，</font><font size='3' color='#ff00ff'>打</font><font size='3'>開電火，忽然間驚著問伊的某，因為伊看著太太的面色，慘白到親像白色臘石，目箍也紅腫，若親像拄才哭過款。<br/>　　「你轉來嗎？穆生！」太太微微仔打開伊愛睏的目睭，無力哼出這句話。<br/>　　「是，敢講人無爽快？」穆生面對遮稀微的一切，目頭拍結，細膩，看伊某，講：「醫生捌來過無？」<br/>　　「誰……？」<br/>　　「醫生。」<br/>　　「醫生？」<br/><br/><font size='1'>頁125</font><br/>　　「是，有來過無？」<br/>　　「…………」伊的某<font color='#0000ff'>低頭</font>回答，有一種悲哀的感覺，予伊的目屎，<font color='#0000ff'>猶閣</font>流落來，了後，猶閣自暴自棄苦笑，講：「哀！來遮閣會當按怎？」<br/>　　「親愛的！你<font color='#0000ff'>若</font>傷心起來咧？」穆生因為伊的目屎，有淡薄仔心疼，彎腰，將覕佇某<font color='#0000ff'>懷中</font>的後生，抱過來。<br/>　　「穆生！咱兩人咧欲永遠再會<font color='#0000ff'>阿</font>。」<br/>　　「莫……講……遮的…………」一種悲哀的打擊，將穆生<font color='#0000ff'>弄昏</font>，雖然因為是心疼某的心，總是勉強假堅強，緊張的面色，煞一點仔也無法度掩<font color='#0000ff'>蓋</font>。「你看！」某沓沓地伸出手，指向眠床<font color='#0000ff'>腳</font>。<br/>　　「喔！」血？一塊閣一塊的血，差一點將穆生驚昏倒：「親愛的！…………」<br/>　　「遮，<font color='#0000ff'>又何必</font>傷心咧？」某慘笑一聲，一面閣將彼<font color='#0000ff'>隻</font>手，<font color='#0000ff'>握住</font>翁的手。<br/>　　「你……你按怎……？」<br/>　　「無按怎。」<br/>　　「親愛的！我……我忝……你咧！」穆生艱苦起來，目屎也流袂停。<br/><br/><font size='1'>頁126</font><br/>　　「唉！原本脫離大家庭的束縛，<font color='#0000ff'>想不到</font>小家庭也是痛苦……。」<br/>　　「唉！社會的罪惡。」<br/>　　「嘿，小家庭毋著是有錢人的花園，會使倩阿婆，買使用人，家己坐佇厝享清福，<font color='#0000ff'>未</font>孤單，閣<font color='#0000ff'>未</font>麻煩，唉！散食人……。」講到遮，某猶閣嗽咧欲死。<br/>　　「你後悔無？你意愛生活佇大家庭<font color='#0000ff'>下</font>？」穆生有一點受氣。<br/>　　「無，我無後悔，咱反背大家庭，我一點仔也<font color='#0000ff'>不</font>驚後悔。」某喘氣，堅持辯解講：「但是新的、小的家庭，結果將散食人逼到死路去，經濟<font color='#0000ff'>未</font>打算，家事閣<font color='#0000ff'>未</font>料理，唉！袂勘得折磨？喔，愛閣顧後生……」<br/>　　「講起來也有我的無路用…………」<br/>　　「敢講我是彼種靠查埔人的查某？親愛的！<font color='#0000ff'>遮</font>兩年來的漂泊生活，你應該認清我，你想！除了破病，有佗一擺我無<font color='#0000ff'>共</font>你鬥陣做工。」<br/>　　「著害你傷忝。」過去一切的經歷，予穆生閣流落傷心的目屎。<br/>　　「但是我<font color='#0000ff'>未</font>後悔，我<font color='#0000ff'>不</font>願意<font color='#0000ff'>回</font>大家庭，毋閣，我總感覺<br/><br/><font size='1'>頁127</font><br/>　　有集團組織，親像公共幼稚園、公共飯廳……等設備，散食人是無法度講起家庭生活的，如果數想欲享受啥物小家庭的美滿、快樂，自揣死路……喀喀…………」某強烈咧嗽：「你……你提……滾水予我啉。」<br/>　　「滾水？」穆生趕緊走去灶腳提，但是冷清清，烏暗的，遐有啥物滾水，一來，予伊充滿了無限的感嘆，猶閣流鼻流目屎，予伊想著今日的暗頓：「對不起，一點滾水也無，等我提水去燒。」穆生走轉來講，將後生交予伊的某。<br/>　　「毋免，只是嚨喉傷焦，想欲啉一杯茶。」某搖手。<br/>　　「一時仔，著好。」<br/>　　「毋免。」<br/>　　「那無，你想欲食啥物，西國米好無？」因為病人的食品，總是伊家己意愛的，所以穆生也著按呢問伊的某。<br/>　　「莫，我無想欲食，你家己煮食。」某輕聲吩咐。<br/>　　「食一點好無？」<br/>　　「無愛，一點仔也無想欲食。」<br/>　　「那無，我也莫食。」<br/><br/><font size='1'>頁128</font><br/>　　「按怎？」<br/>　　「我無感覺枵</font><font size='3'>。」<br/>　　「哦……唉……。」<br/>　　「親愛的！我一向佮你放袂記，破病，我毋予妳請看護……」穆生講。<br/>　　「無，你袂使無去做工趁錢</font><font size='3'>。</font><font size='3'>」某無等伊講煞。<br/>　　「毋閣，你破病……。」<br/>　　「莫閣想，假使你無出去，我驚死了閣較早，唉！穆生！你莫袂記你是散食人，是無資格享福！我死是無價值的，因為我已經盡我做人的責任，無對不起這世界。」<br/>　　「我感覺歹勢，佇你破病時，我傷佮你忽略。」穆生抱罪惡的心情，這時，「呱」一聲，囡仔哭出聲來。<br/>　　「乖乖的！你莫哭，愛乖乖的。」穆生看後生清醒，佮伊惜惜、抱著，但是囡仔的哭聲，一直哭，一直哭。<br/>　　「來，予我抱。」伊的某伸出雙手將後生接過去，順紲飼母奶，講：「可憐的囝，愛乖乖，你咧欲變成無阿母的囝仔。」<br/><br/><font size='1'>頁129</font><br/>　　「穆生！我死了，你總愛將後生予別人，留著是沒路用的，毋但無法度飼，嘛是一種負擔。」某對穆生講。<br/>　　「莫滾笑。」<br/>　　「真的，我的病，無希望，其實我也不願意。」<br/>　　「</font><font size='3'>沓沓仔來</font><font size='3'>，</font><font size='3'>總會好的</font><font size='3'>。」<br/>　　「無定著閣會緊去死。」<br/>　　「除非你將家己害死。」<br/>　　「彼也不無一定…………」是毋是不一定，誰講也毋知，但穆生當作痟話，伊對某講：「這馬是欲死去佗！」<br/>　　「毋管。」某的態度，忽然變嚴肅，遮予穆生有淡薄仔驚惶，某猶閣講：「我死了後，你千萬莫閣娶，因為這馬的散食人，確實無資格，遮毋是我紅目，事實已經證明，上好你也是繼續做工，雖然袂當幸福，為著將來，嘛愛繼續趁落去，親愛的！咱反背大家庭，你永遠袂放予袂記，所以我用最後的『愛』佮『希望』，期待你繼續趁大錢。」<br/>　　「親愛的！我希望你繼續活落去。」傷心的穆生，只會使講出這句話：「作伙<br/><br/><font size='1'>頁130</font><br/></font><font size='3'>　　奮鬥落去。」<br/></font><font size='3'>　　「我嘛按呢希望</font><font size='3'>。」<br/>　　</font><font size='3'>兩人你看我、我看你，這時</font><font size='3'>，予人懷疑這間厝</font><font size='3'>，若親像冰冷的墓</font><font size='3'>，內底埋的是屍體</font><font size='3'>，遐五葩電火</font><font size='3'>，嘛烏暗到伸手看無</font><font size='3'>，厝內底幾項物件</font><font size='3'>，變成鬼影</font><font size='3'>。<br/>　　「</font><font size='3'>哦，穆生！我感覺痛苦</font><font size='3'>，你去請醫生好無？</font><font size='3'>」</font><font size='3'>某開喙講「好</font><font size='3'>，你閣無爽快是毋？</font><font size='3'>」穆生小可仔緊張</font><font size='3'>，伊安慰伊的某</font><font size='3'>。</font><br/><font size='3'>　　「是……去……去………」某喘氣。<br/>　　穆生徛起來，越頭欲出去。<br/>　　「穆生！」某雄雄對伊喝聲。<br/>　　</font><font size='3'>「按怎？」遮予穆生驚著。<br/>　　</font><font size='3'>「後生你</font><font size='3'>tshuā去</font><font size='3'>。」<br/>　　</font><font size='3'>「佮你躺佇遐毋好？」穆生講。<br/>　　</font><font size='3'>「毋，我真忝。」<br/>　　</font><font size='3'>「哦，乖乖的！阿爸</font><font size='3'>tshuā你去</font><font size='3'>街仔頂看看。」</font><br/><br/><font size='3'><font size='1'>頁131</font><br/></font><font size='3'>　　穆生將囡仔抱過來。</font><br/><font size='3'>　　「囝，愛乖乖的，你予阿爸</font><font size='3'>tshuā去予別人做養子</font><font size='3'>。」</font><br/><font size='3'>　　「好，予別人做囝。」穆生講。<br/></font><font size='3'>　　「呱」囡仔猶閣哭。<br/></font><font size='3'>　　「乖乖的，乖乖的，阿爸疼，莫</font><font size='3'>tshuā你送於別人</font><font size='3'>，乖乖的！」穆生將後生抱著。<br/></font><font size='3'>　　「唉，緊去！」心碎的某。<br/></font><font size='3'>　　穆生</font><font size='3'>tshuā</font><font size='3'>後生出去。<br/>　　「喔……」遮是某佮翁告別的上尾一口氣，是舊時代犧牲者的悲哀。<br/></font><font size='3'>　　彼時陣，厝內有動靜，夜色嘛閣較暗，所有的一切，親像結成死亡的象徵。<br/>　　「壞了代誌？」<br/></font><font size='3'>　　「但是復原驚嘛無簡單。」<br/>　　半點鐘了後，一種聲佮腳步聲，漸漸倚近，<br/><br/></font><font size='1'>頁132</font><br/><font size='3'>　　遮是穆生佮醫生轉來。</font><br/><font size='3'>　　「哪會電火攏切掉？」行到某的房間，穆生叫：</font><font size='3'>「喂！先生來了。」<br/></font><font size='3'>　　「哦，暗趖趖。」醫生提手電仔照。<br/></font><font size='3'>　　「唉唷！」恐怖！穆生差一點昏倒，因為伊看著伊的某吊脰自殺。<br/></font><font size='3'>　　「啥物？」連醫生嘛驚惶。<br/></font><font size='3'>　　「阿！親愛的！你竟然真正……」穆生倚近某的身邊，攬咧哭，一種悲憤的情感也在伊心中：</font><font size='3'>「好！我一定遵守你最後的交代…………。」<br/>　　佇這款恐怖的氣氛，最後只有欲予人放捨的囝咧哭，親像佇替伊可憐的阿母——替舊時代的犧牲者，哭出一首悲歌…………。<br/><br/><font size='2'>———<font size='2'>本篇</font></font><font size='2'>作於一九三零年十一月二日，原載《台灣新民報》三五四、三五五號，一九三一年三月七日、十四日出版</font><br/></font></div></td></tr></tbody></table></div></div><br /><small>Updated on <abbr class="updated" title="2012-06-24T09:25:19.943Z">&#20845;&#26376; 24, 2012</abbr> by <span class="author"><span class="vcard"><a class="fn" href="mailto:hiokting@gmail.com">Yu Ting Chen</a></span></span> (<a href="history.html">Version <span class="sites:revision">30</span></a>)</small><br /><br /></div><hr /><div><b>Attachments (4)</b><br /><br /><div class="hentry attachment" id="https://sites.google.com/feeds/content/site/2012shoatai/3950888539046859887"><a class="entry-content entry-title" href="final-ata098140.xls">final-ata098140.xls</a> - on <abbr class="updated" title="2012-06-12T16:25:08.396Z">&#20845;&#26376; 12, 2012</abbr> by <span class="author"><span class="vcard"><a class="fn" href="mailto:hiokting@gmail.com">Yu Ting Chen</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/6396228887072182837"><a class="entry-content entry-title" href="ATA098140.ppt">ATA098140.ppt</a> - on <abbr class="updated" title="2012-05-23T16:21:48.888Z">&#20116;&#26376; 23, 2012</abbr> by <span class="author"><span class="vcard"><a class="fn" href="mailto:hiokting@gmail.com">Yu Ting Chen</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/7388195722939252356"><a class="entry-content entry-title" href="siukai-ata098140.xls">siukai-ata098140.xls</a> - on <abbr class="updated" title="2012-03-10T05:42:31.284Z">&#19977;&#26376; 10, 2012</abbr> by <span class="author"><span class="vcard"><a class="fn" href="mailto:hiokting@gmail.com">Yu Ting Chen</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/4424180378938790920"><a class="entry-content entry-title" href="ata098140.xls">ata098140.xls</a> - on <abbr class="updated" title="2012-02-20T03:04:47.885Z">&#20108;&#26376; 20, 2012</abbr> by <span class="author"><span class="vcard"><a class="fn" href="mailto:hiokting@gmail.com">Yu Ting Chen</a></span></span> (Version <span class="sites:revision">2</span>)</div></div></div></td></tr></table></body></html>