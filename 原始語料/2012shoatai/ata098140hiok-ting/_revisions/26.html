<html><head><title>ATA098140&#38515;&#37057;&#23159; (Version 26)</title></head><body><div class="hentry webpage" id="https://sites.google.com/feeds/content/site/2012shoatai/5471910557036408623"><h3><span class="entry-title">ATA098140&#38515;&#37057;&#23159;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><font size='3'>楊守愚集　<font size='3'>一个暗時</font><br/><br/><font size='1'>頁123</font><br/>　　這半月日，穆生的面，看起來親像卡一層憂愁的烏霧，逐工雖然是慣勢早起六點著到中寮的製糖會社上班，仝款</font><font style='color:rgb(0,0,0)' size='3' color='#ff00ff'>愛</font><font size='3'>到欲暗仔才走轉來，但是伊的面——特別是</font><font style='color:rgb(0,0,0)' size='3' color='#ff00ff'>佇</font><font size='3'>轉去的路上，總是有著急的面色，袂輸講有啥物緊張的代誌，這原因，當然是為著</font><font size='3'>某的病。<br/>　　伊的某，是一位伶俐閣賢慧的少年婦女，身軀雖然瘦卑巴，做代誌</font><font style='color:rgb(0,0,0)' color='#0000ff'><font size='3'>煞</font></font><font size='3'>誠勥跤，伊佇</font><font style='color:rgb(0,0,0)' size='3' color='#0000ff'>半月</font><font size='3'>前——其實毋但遮的——</font><font style='color:rgb(0,0,0)' color='#0000ff'><font size='3'>著</font></font><font size='3'>開始破病，大概是</font><font style='color:rgb(0,0,0)' size='3' color='#0000ff'>感冒的款</font><font size='3'>，毋過，照醫生的診斷，</font><font style='color:rgb(0,0,0)' size='3' color='#0000ff'>煞</font><font size='3'>講是癆病，</font><font style='color:rgb(0,0,0)' size='3' color='#0000ff'>嘿</font><font size='3'>，伊的身影，看起來親像青黃消瘦落肉，有當時閣</font><font size='3' color='#0000ff'><span style='color:rgb(0,0,0)'>嗽袂停</span>，</font><font size='3'>但是吐血是最近才看著，毋過，因為一面愛處理家事，半暝後生閣咧哭，所以病才袂堪得有啥物起色，而且厝內底的代誌無別人通鬥相共，破病，也無人看護，著連欲請一位醫生，</font><font size='3' color='#0000ff'>也閣等伊辦公了轉來</font><font size='3'>，遮攏</font><font style='color:rgb(0,0,0)' size='3' color='#0000ff'>予</font><font size='3'>穆生非常煩惱。<br/><br/><font size='1'>頁124</font><br/>　　各位！恁可能感覺欲怪伊哪會無請假，若無，會使請一位阿婆，是，這位穆生按怎會無想著，原本是</font><font style='color:rgb(0,0,0)' size='3' color='#0000ff'>會使</font><font size='3'>的，毋過，事實</font><font style='color:rgb(0,0,0)' size='3' color='#0000ff'>煞</font><font size='3' color='#ff00ff'>叫</font><font size='3'>伊做袂到，因為伊的職位，真無簡單才佇一個月前</font><font style='color:rgb(0,0,0)' size='3' color='#ff00ff'>揣著</font><font size='3'>，哪會使拄入公司著請假，而且這馬又閣是重要的製糖時期，敢袂驚將這飯碗</font><font size='3' color='#ff00ff'>弄</font><font size='3'>無去？遮是一个困難的所在，請一位照顧太太的阿婆，敢講五六箍就夠？</font><font style='color:rgb(0,0,0)' size='3' color='#ff00ff'>提</font><font size='3'>遮的薪水，閣加上一筆六</font><font style='color:rgb(0,0,0)' size='3' color='#ff00ff'>箍</font><font size='3'>的餐費，毋</font><font size='3'>著是愛十一二箍？想看！一個月</font><font size='3' color='#ff00ff'>賺</font><font size='3'>二十四箍的伊，哪會使辦</font><font size='3' color='#ff00ff'>一</font><font size='3'>層代誌是第二困難。有兩件難事，</font><font size='3' color='#0000ff'>怎叫伊</font><font size='3'>想出別項好的對策？<br/>　　「怎樣？」穆生拄對會社轉來，趕緊跳落鐵馬，<font style='color:rgb(0,0,0)' color='#ff00ff'>猶未</font></font><font size='3'>脫衫，一手伸入去褲底，<span style='color:rgb(0,0,0)'>提</span>手巾仔</font><font size='3' color='#ff00ff'>擦</font><font size='3'>汗，一面大步行去太太的床邊，</font><font size='3' color='#ff00ff'>打</font><font size='3'>開電火，忽然間驚著問伊的某，因為伊看著太太的面色，慘白到親像白色臘石，目箍也紅腫，若親像拄才哭過款。<br/>　　「你轉來嗎？穆生！」太太微微仔打開伊愛睏的目睭，無力哼出這句話。<br/>　　「是，敢講人無爽快？」穆生面對遮稀微的一切，目頭拍結，細膩，看伊某，講：「醫生捌來過無？」<br/>　　「誰……？」<br/>　　「醫生。」<br/>　　「醫生？」<br/><br/><font size='1'>頁125</font><br/>　　「是，有來過無？」<br/>　　「…………」伊的某低頭回答，有一種悲哀的感覺，予伊的目屎，猶閣流落來，了後，猶閣自暴自棄苦笑，講：「哀！來遮閣會當按怎？」<br/>　　「親愛的！你若傷心起來咧？」穆生因為伊的目屎，有淡薄仔心疼，彎腰，將覕佇某懷中的後生，抱過來。<br/>　　「穆生！咱兩人咧欲永遠再會阿。」<br/>　　「莫……講……遮的…………」一種悲哀的打擊，將穆生弄昏，雖然因為是心疼某的心，總是勉強假堅強，緊張的面色，煞一點仔也無法度掩蓋。「你看！」某沓沓地伸出手，指向眠床腳。<br/>　　「喔！」血？一塊閣一塊的血，差一點將穆生驚昏倒：「親愛的！…………」<br/>　　「遮，又何必傷心咧？」某慘笑一聲，一面閣將彼隻手，握住翁的手。<br/>　　「你……你按怎……？」<br/>　　「無按怎。」<br/>　　「親愛的！我……我忝……你咧！」穆生艱苦起來，目屎也流袂停。<br/><br/><font size='1'>頁126</font><br/>　　「唉！原本脫離大家庭的束縛，想不到小家庭也是痛苦……。」<br/>　　「唉！社會的罪惡。」<br/>　　「嘿，小家庭毋著是有錢人的花園，會使倩阿婆，買使用人，家己坐佇厝享清福，未孤單，閣未麻煩，唉！散食人……。」講到遮，某猶閣嗽咧欲死。<br/>　　「你後悔無？你意愛生活佇大家庭下？」穆生有一點受氣。<br/>　　「無，我無後悔，咱反背大家庭，我一點仔也不驚後悔。」某喘氣，堅持辯解講：「但是新的、小的家庭，結果將散食人逼到死路去，經濟未打算，家事閣未料理，唉！袂勘得折磨？喔，愛閣顧後生……」<br/>　　「講起來也有我的無路用…………」<br/>　　「敢講我是彼種靠查埔人的查某？親愛的！遮兩年來的漂泊生活，你應該認清我，你想！除了破病，有佗一擺我無共你鬥陣做工。」<br/>　　「著害你傷忝。」過去一切的經歷，予穆生閣流落傷心的目屎。<br/>　　「但是我未後悔，我不願意回大家庭，毋閣，我總感覺<br/><br/><font size='1'>頁127</font><br/>　　有集團組織，親像公共幼稚園、公共飯廳……等設備，散食人是無法度講起家庭生活的，如果數想欲享受啥物小家庭的美滿、快樂，自揣死路……喀喀…………」某強烈咧嗽：「你……你提……滾水予我啉。」<br/>　　「滾水？」穆生趕緊走去灶腳提，但是冷清清，烏暗的，遐有啥物滾水，一來，予伊充滿了無限的感嘆，猶閣流鼻流目屎，予伊想著今日的暗頓：「對不起，一點滾水也無，等我提水去燒。」穆生走轉來講，將後生交予伊的某。<br/>　　「毋免，只是嚨喉傷焦，想欲啉一杯茶。」某搖手。<br/>　　「一時仔，著好。」<br/>　　「毋免。」<br/>　　「那無，你想欲食啥物，西國米好無？」因為病人的食品，總是伊家己意愛的，所以穆生也著按呢問伊的某。<br/>　　「莫，我無想欲食，你家己煮食。」某輕聲吩咐。<br/>　　「食一點好無？」<br/>　　「無愛，一點仔也無想欲食。」<br/>　　「那無，我也莫食。」<br/><br/><font size='1'>頁128</font><br/>　　「按怎？」<br/>　　「我無感覺枵</font><font size='3'>。」<br/>　　「哦……唉……。」<br/>　　「親愛的！我一向佮你放袂記，破病，我毋予妳請看護……」穆生講。<br/>　　「無，你袂使無去做工趁錢</font><font size='3'>。</font><font size='3'>」某無等伊講煞。<br/>　　「毋閣，你破病……。」<br/>　　「莫閣想，假使你無出去，我驚死了閣較早，唉！穆生！你莫袂記你是散食人，是無資格享福！我死是無價值的，因為我已經盡我做人的責任，無對不起這世界。」<br/>　　「我感覺歹勢，佇你破病時，我傷佮你忽略。」穆生抱罪惡的心情，這時，「呱」一聲，囡仔哭出聲來。<br/>　　「乖乖的！你莫哭，愛乖乖的。」穆生看後生清醒，佮伊惜惜、抱著，但是囡仔的哭聲，一直哭，一直哭。<br/>　　「來，予我抱。」伊的某伸出雙手將後生接過去，順紲飼母奶，講：「可憐的囝，愛乖乖，你咧欲變成無阿母的囝仔。」<br/><br/><font size='1'>頁129</font><br/>　　「穆生！我死了，你總愛將後生予別人，留著是沒路用的，毋但無法度飼，嘛是一種負擔。」某對穆生講。<br/>　　「莫滾笑。」<br/>　　「真的，我的病，無希望，其實我也不願意。」<br/>　　「</font><font size='3'>沓沓仔來</font><font size='3'>，</font><font size='3'>總會好的</font><font size='3'>。」<br/>　　「無定著閣會緊去死。」<br/>　　「除非你將家己害死。」<br/>　　「彼也不無一定…………」是毋是不一定，誰講也毋知，但穆生當作痟話，伊對某講：「這馬是欲死去佗！」<br/>　　「毋管。」某的態度，忽然變嚴肅，遮予穆生有淡薄仔驚惶，某猶閣講：「我死了後，你千萬莫閣娶，因為這馬的散食人，確實無資格，遮毋是我紅目，事實已經證明，上好你也是繼續做工，雖然袂當幸福，為著將來，嘛愛繼續趁落去，親愛的！咱反背大家庭，你永遠袂放予袂記，所以我用最後的『愛』佮『希望』，期待你繼續趁大錢。」<br/>　　「親愛的！我希望你繼續活落去。」傷心的穆生，只會使講出這句話：「作伙<br/><br/><font size='1'>頁130</font><br/></font><font size='3'>　　奮鬥落去。」<br/></font><font size='3'>　　「我嘛按呢希望</font><font size='3'>。」<br/>　　</font><font size='3'>兩人你看我、我看你，這時</font><font size='3'>，予人懷疑這間厝</font><font size='3'>，若親像冰冷的墓</font><font size='3'>，內底埋的是屍體</font><font size='3'>，遐五葩電火</font><font size='3'>，嘛烏暗到伸手看無</font><font size='3'>，厝內底幾項物件</font><font size='3'>，變成鬼影</font><font size='3'>。<br/>　　「</font><font size='3'>哦，穆生！我感覺痛苦</font><font size='3'>，你去請醫生好無？</font><font size='3'>」</font><font size='3'>某開喙講「好</font><font size='3'>，你閣無爽快是毋？</font><font size='3'>」穆生小可仔緊張</font><font size='3'>，伊安慰伊的某</font><font size='3'>。</font><br/><font size='3'>　　「是……去……去………」某喘氣。<br/>　　穆生徛起來，越頭欲出去。<br/>　　「穆生！」某雄雄對伊喝聲。<br/>　　</font><font size='3'>「按怎？」遮予穆生驚著。<br/>　　</font><font size='3'>「後生你</font><font size='3'>tshuā去</font><font size='3'>。」<br/>　　</font><font size='3'>「佮你躺佇遐毋好？」穆生講。<br/>　　</font><font size='3'>「毋，我真忝。」<br/>　　</font><font size='3'>「哦，乖乖的！阿爸</font><font size='3'>tshuā你去</font><font size='3'>街仔頂看看。」</font><br/><br/><font size='3'><font size='1'>頁131</font><br/></font><font size='3'>　　，。</font><br/><font size='3'>　　「，，。」，。</font><br/><font size='3'>　　「，。」，。<br/></font><font size='3'>　　「」，，。<br/></font><font size='3'>　　「，，，，！」、。<br/></font><font size='3'>　　「，！」，，，。<br/></font><font size='3'>　　。<br/>　　「……」，，，。<br/></font><font size='3'>　　「？」<br/></font><font size='3'>　　「。」<br/>　　，，，，<br/><br/></font><font size='1'>頁132</font><br/>　　，。<br/><font size='3'>　　「？」，，：</font><font size='3'>「！。」<br/></font><font size='3'>　　「，。」。<br/></font><font size='3'>　　「！」，！，，，。<br/></font><font size='3'>　　「？」，，。<br/></font><font size='3'>　　「！！……」，，，，：</font><font size='3'>「！…………。」<br/>　　、、，，，——，，…………。<br/><br/><font size='2'>———<font size='2'>本篇</font></font><font size='2'>作於一九三零年十一月二日，原載《台灣新民報》三五四、三五五號，一九三一年三月七日、十四日出版</font><br/></font></div></td></tr></tbody></table></div></div><br /><small>Updated on <abbr class="updated" title="2012-05-16T16:05:02.475Z">&#20116;&#26376; 16, 2012</abbr> by <span class="author"><span class="vcard"><a class="fn" href="mailto:hiokting@gmail.com">Yu Ting Chen</a></span></span> (<a href="../history.html">Version <span class="sites:revision">26</span></a>)</small><br /></div></div></body></html>