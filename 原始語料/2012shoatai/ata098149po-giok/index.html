<html><head><title>ATA098149&#26041;&#23542;&#29577;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../ata098101liam-gi/index.html">ATA098101&#26519;&#24565;&#23452;</a></small></td></tr><tr><td><small><a href="../ata098104li-sun/index.html">ATA098104&#38515;&#20432;&#28147;</a></small></td></tr><tr><td><small><a href="../ata098105bun-hing/index.html">ATA098105&#24373;&#25991;&#39336;</a></small></td></tr><tr><td><small><a href="../ata098108hui-sim/index.html">ATA098108&#39640;&#24935;&#24515;</a></small></td></tr><tr><td><small><a href="../ata098109u-tsiat/index.html">ATA098109&#37912;&#20110;&#25463;</a></small></td></tr><tr><td><small><a href="../ata098111an-ping/index.html">ATA098111&#24278;&#26191;&#24179;</a></small></td></tr><tr><td><small><a href="../ata098112uan-ki/index.html">ATA098112&#32645;&#29740;&#26827;</a></small></td></tr><tr><td><small><a href="../ata098113gi-tsin/index.html">ATA098113&#26954;&#27778;&#33275;</a></small></td></tr><tr><td><small><a href="../ata098115tsu-hun/index.html">ATA098115&#34311;&#36039;&#21211;</a></small></td></tr><tr><td><small><a href="../ata098118bi-tsu/index.html">ATA098118&#29579;&#24494;&#24904;</a></small></td></tr><tr><td><small><a href="../ata098119hui-kuan/index.html">ATA098119&#33674;&#24800;&#35264;</a></small></td></tr><tr><td><small><a href="../ata098121tsing-hian/index.html">ATA098121&#32645;&#25919;&#36066;</a></small></td></tr><tr><td><small><a href="../ata098123iok-ting/index.html">ATA098123&#34081;&#32946;&#24237;</a></small></td></tr><tr><td><small><a href="../ata098124sing-ing/index.html">ATA098124&#34311;&#32854;&#35424;</a></small></td></tr><tr><td><small><a href="../ata098125nga-ting/index.html">ATA098125&#35377;&#38597;&#23159;</a></small></td></tr><tr><td><small><a href="../ata098126siau-ham/index.html">ATA098126&#34311;&#31601;&#28085;</a></small></td></tr><tr><td><small><a href="../ata098127hing-bun/index.html">ATA098127&#24373;&#39336;&#25991;</a></small></td></tr><tr><td><small><a href="../ata098129phai-suan/index.html">ATA098129&#21555;&#27803;&#29831;</a></small></td></tr><tr><td><small><a href="../ata098131gi-kiat/index.html">ATA098131&#26446;&#23452;&#28500;</a></small></td></tr><tr><td><small><a href="../ata098132tshian-hui/index.html">ATA098132&#26446;&#33418;&#24935;</a></small></td></tr><tr><td><small><a href="../ata098134tshai-iong/index.html">ATA098134&#35613;&#37319;&#23481;</a></small></td></tr><tr><td><small><a href="../ata098135it-kiat/index.html">ATA098135&#40643;&#19968;&#20625;</a></small></td></tr><tr><td><small><a href="../ata098137tik-kong/index.html">ATA098137&#38515;&#24503;&#20809;</a></small></td></tr><tr><td><small><a href="../ata098140hiok-ting/index.html">ATA098140&#38515;&#37057;&#23159;</a></small></td></tr><tr><td><small><a href="../ata098141kui-ui/index.html">ATA098141&#26519;&#23395;&#32173;</a></small></td></tr><tr><td><small><a href="../ata098142bun-i/index.html">ATA098142&#24373;&#25991;&#24609;</a></small></td></tr><tr><td><small><a href="../ata098143kiat-ju/index.html">ATA098143&#21129;&#28500;&#28189;</a></small></td></tr><tr><td><small><a href="../ata098146ui-ni/index.html">ATA098146&#24464;&#26256;&#22958;</a></small></td></tr><tr><td><small><a href="../ata098147ui-ting/index.html">ATA098147&#26041;&#38859;&#23159;</a></small></td></tr><tr><td><small>ATA098149&#26041;&#23542;&#29577;</small></td></tr><tr><td><small><a href="../ata098151ka-ju/index.html">ATA098151&#35377;&#23478;&#29788;</a></small></td></tr><tr><td><small><a href="../ata098181ka-iong/index.html">ATA098181&#39015;&#20339;&#23481;</a></small></td></tr><tr><td><small><a href="../ata099135ik-ham/index.html">ATA099135&#37041;&#20134;&#28085;</a></small></td></tr><tr><td><small><a href="../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2012shoatai/2307689353757828975"><h3><span class="entry-title">ATA098149&#26041;&#23542;&#29577;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><font size='3' color='#000000'>
<div/>p.209~p.211</font> 
<div>
<div><font size='3' color='#000000'><br/></font></div>
<div><font size='3' color='#000000'>按做散工做起，然後成做一个作穡人，流落到現今這个庄頭，</font><font size='3' color='#ff00ff'>不</font><font size='3' color='#000000'>過生活猶原</font><font size='3' color='#0000ff'>扒拔</font><font size='3' color='#000000'>，尤其結婚</font></div>
<div><font size='3' color='#000000'>了後無偌久，家後</font><font size='3' color='#0000ff'>倒床</font><font size='3' color='#000000'>，只是因為醫藥費無下落，結果活活予伊病甲死去矣。但是，阿媽雖</font></div>
<div><font size='3' color='#000000'><br/></font></div>
<div><font size='3' color='#000000'>然過身矣，阿公淡薄仔凊心失志攏無，顛倒</font><font size='3' color='#ff00ff'>把</font><font size='3' color='#000000'>這个不幸當做一个刺激，閣khah有</font><font size='3' color='#0000ff'>慼變</font><font size='3' color='#000000'>。彼時</font></div>
<div><font size='3' color='#000000'><br/></font></div>
<div><font size='3' color='#000000'>兄弟仔群嘛攏成人矣，</font><font size='3' color='#0000ff'>便</font><font size='3' color='#000000'>kā田園交予</font><font size='3' color='#ff00ff'>怹</font><font size='3' color='#000000'>，開始做米穀的生理。聽講伊的資金是五十圓，也是</font></div>
<div><font size='3' color='#000000'><br/></font></div>
<div><font size='3' color='#0000ff'>對別人借來的</font><font size='3' color='#000000'>。伊的生理成功矣，趁</font><font size='3' color='#ff00ff'>了</font><font size='3' color='#ff00ff'>不</font><font size='3' color='#000000'>少錢，有</font><font size='3' color='#ff00ff'>了</font><font size='3' color='#0000ff'>可觀</font><font size='3' color='#000000'>的財產，這時陣伊已經四十出頭矣</font></div>
<div><font size='3' color='#000000'><br/></font></div>
<div><font size='3' color='#000000'>。阿公自按呢閣娶</font><font size='3' color='#ff00ff'>了</font><font size='3' color='#000000'>一房，這就是阮</font><font size='3' color='#0000ff'>聲稱</font><font size='3' color='#000000'>「祖媽」的阿媽。這位祖媽佇八十一的高齡過身，</font></div>
<div><font size='3' color='#000000'><br/></font></div>
<div><font size='3' color='#000000'>但是伊無生任何囝，</font><font size='3' color='#0000ff'>抱養</font><font size='3' color='#ff00ff'>了</font><font size='3' color='#000000'>兩个囡仔，就是阮的阿伯。無親生後生敢若予阿公感覺</font><font size='3' color='#ff00ff'>到</font><font size='3' color='#000000'>寂寞，</font></div>
<div><font size='3' color='#000000'><br/></font></div>
<div><font size='3' color='#000000'>加上家計不止仔好額矣，就親像誠濟好額人</font><font size='3' color='#ff00ff'>共</font><font size='3' color='#000000'>款，為著</font><font size='3' color='#0000ff'>擁有</font><font size='3' color='#000000'>親生</font><font size='3' color='#ff00ff'>囝仔</font><font size='3' color='#000000'>，又閣娶一房。這是</font></div>
<div><font size='3' color='#000000'>第三个阿媽矣，這位第三个就是</font><font size='3' color='#0000ff'>生下</font><font size='3' color='#000000'>阿爸佮阿叔的阮的親阿媽，因為有祖媽，所以</font><font size='3' color='#0000ff'>阮予教稱</font></div>
<div><font size='3' color='#000000'><br/></font></div>
<div><font size='3' color='#000000'>這位叫「小阿媽」。阿爸佮阿叔相紲出世了後，阿公聽講真</font><font size='3' color='#0000ff'>誠</font><font size='3' color='#000000'>滿意，做</font><font size='3' color='#0000ff'>了</font><font size='3' color='#000000'>濟年的米穀生理也</font></div>
<div><font size='3' color='#000000'><br/></font></div>
<div><font size='3' color='#000000'>無欲做矣，予兄弟仔群逐</font><font size='3' color='#0000ff'>個</font><font size='3' color='#000000'>獨立，穡頭毋免講也</font><font size='3' color='#0000ff'>不再</font><font size='3' color='#000000'>管看，</font><font size='3' color='#0000ff'>卻</font><font size='3' color='#000000'>開始起阮現此時蹛的厝。佇阿</font></div>
<div><font size='3' color='#000000'><br/></font></div>
<div><font size='3' color='#000000'>公來講，既然有大筆的家事，自然是設想欲蹛佇豪華的厝，佮猶佇稚齡的囡仔做伙過一家團</font></div>
<div><font size='3' color='#000000'><br/></font></div>
<div><font size='3' color='#000000'>圓的清閒日子</font><font size='3' color='#0000ff'>吧</font><font size='3' color='#000000'>。</font></div>
<div><font size='3' color='#000000'>　　</font><font size='3' color='#0000ff'>不</font><font size='3' color='#000000'>過，阿公這</font><font size='3' color='#0000ff'>番生平</font><font size='3' color='#000000'>上大的眠夢，不幸因為伊佮阿爸、阿叔的年歲差</font><font size='3' color='#0000ff'>了</font><font size='3' color='#000000'>傷濟，結果佇厝</font></div>
<div><font size='3' color='#000000'><br/></font></div>
<div><font size='3' color='#000000'>起好進前伊就重病不起，死去矣。這个時陣，阿爸佮阿叔閣只是二十歲左右的青年。阿公的</font></div>
<div><font size='3' color='#000000'><br/></font></div>
<div><font size='3' color='#000000'>遺產</font><font size='3' color='#0000ff'>較</font><font size='3' color='#000000'>想像中閣較濟，生活方面當然是無掛慮，家計方面因為大伯</font><font size='3' color='#0000ff'>死了早</font><font size='3' color='#000000'>，所以予二伯佮阿</font></div>
<div><font size='3' color='#000000'><br/></font></div>
<div><font size='3' color='#000000'>爸管理，年歲大的</font><font size='3' color='#0000ff'>祖媽</font><font size='3' color='#000000'>只是予眾人服侍，安心養老，小阿媽成做連紲出世的我兄姐佮我遮的</font></div>
<div><font size='3' color='#000000'><br/></font></div>
<div><font size='3' color='#0000ff'>孫輩們</font><font size='3' color='#000000'>的守護神，陪伴阮恬靜過日子，厝內的代誌也從來毋沓滴。阿叔對厝內的代誌敢若無</font></div>
<div><font size='3' color='#000000'><br/></font></div>
<div><font size='3' color='#000000'>興頭，閣加上怹幾个兄弟之中干焦伊讀過公學校，自細漢就無操煩，因此對這種舊式家庭自</font></div>
<div><font size='3' color='#000000'><br/></font></div>
<div><font size='3' color='#000000'>然是袂當滿意：不時想欲將新時代的空氣紮進厝內。阿伯佮阿爸親像一般生長佇舊家庭的人</font></div>
<div><font size='3' color='#000000'><br/></font></div>
<div><font size='3' color='#000000'>，只顧默默守牢一份家產，無任何的雄心寄望，所以對阿叔的言行是感覺新鮮矣，並且將阿</font></div>
<div><font size='3' color='#000000'><br/></font></div>
<div><font size='3' color='#000000'>叔當做對新時代足了解的人物寵恿伊的任性。當然，由於阿叔是屘仔，無干焦是小阿媽爾爾</font></div>
<div><font size='3' color='#000000'><br/></font></div>
<div><font size='3' color='#000000'>，連祖媽也對伊惜命命，所以講誠有孝心的阿伯佮阿爸無定著也有操煩橫扴祖媽歡心的意思</font></div>
<div><font size='3' color='#000000'><br/></font></div>
<div><font size='3' color='#000000'>也不確定。</font></div>
<div><font size='3' color='#000000'>　　當時日本統治台灣不久了後的明治末期，脫離舊殼，接受新時代的日本教育的人漸漸多</font></div>
<div><font size='3' color='#000000'><br/></font></div>
<div><font size='3' color='#000000'>矣，尾後是當一个律師抑是博士的心願，佇接受教育的青年們心胸之中滿懷熱情，因而負笈</font></div>
<div><font size='3' color='#000000'><br/></font></div>
<div><font size='3' color='#000000'>到東京留學的風潮也漸漸蓬勃矣，就按呢上進心強烈的阿叔便過袂下去矣。不過小阿媽光聽</font></div>
<div><font size='3' color='#000000'><br/></font></div>
<div><font size='3' color='#000000'>著愛坐船就認定是生死道別，悲傷歡喜袂使自我壓抑，因此阿叔便也無敢開喙講欲去留學，</font></div>
<div><font size='3' color='#000000'><br/></font></div>
<div><font size='3' color='#000000'>過了幾年悶憂憂的日子。後來，陸續聽到朋友一个接一个渡佇內地的消息，實在是袂當閣忍</font></div>
<div><font size='3' color='#000000'><br/></font></div>
<div><font size='3' color='#000000'>矣，講情打動了阿伯佮阿爸，欺瞞了小阿媽掩掩揜揜走去東京矣。了後小阿媽也是知影矣，</font></div>
<div><font size='3' color='#000000'><br/></font></div>
<div><font size='3' color='#000000'>一睏仔落入極度的哀傷之中，一日到暗咻咻叫阿叔的名姓，最後強欲痟亂矣。阿伯佮阿爸後</font></div>
<div><font size='3' color='#000000'><br/></font></div>
<div><font size='3' color='#000000'>悔莫及，後日阿爸閣念菇講：「唉唉，彼一擺實在是大不孝啊。」</font></div></div>
<div><font size='3' color='#000000'><br/></font></div>
<div><font size='3' color='#000000'><br/></font></div>
<div><font size='3' color='#000000'><br/></font></div>
<div><font size='3' color='#000000'>p.211~p214</font></div>
<div><font size='3' color='#000000'>
<div>阿叔到東京了後打一封電報轉來，小阿媽才小寡放鬆，但是伊猶閣無暝無日求神問佛，不止</div>
<div><br/></div>
<div>厝內正廳ê媽祖、上帝公、三界公，庄頭內五路ê土地公、應公仔，甚至是王爺，伊攏去發願</div>
<div><br/></div>
<div>祈求阿叔平安，聽講有一段日子無攬無拈人嘛成做憔悴。阿爸感覺驚惶，盡一切力量探聽東</div>
<div><br/></div>
<div>京生活安全ê行勢，講予小阿媽聽，不過小阿媽聽進去偌濟，猶是誠予人疑心。總算過去一</div>
<div><br/></div>
<div>年矣，第二年小阿媽忽然忍袂tiâu，吵講愛kā阿叔叫轉來。阿爸實在是無法度矣。這一年，</div>
<div><br/></div>
<div>阿叔誠無簡單達成願望去明治大學讀冊，哪會拄入學著叫伊轉來？阿爸安搭小阿媽講阿叔暑</div>
<div><br/></div>
<div>假會當轉來，小阿媽猶原毋聽。檢采是長久以來ê憂愁，嘛可能是感染風寒，小阿媽就按呢</div>
<div><br/></div>
<div>破病矣。佇病床小阿媽也是咻咻叫阿叔ê名，吵講希望佇死進前見一面，這予阿爸傷腦筋，</div>
<div><br/></div>
<div>而且小阿媽逐擺聽著跤步聲，會攑頭講阿叔敢若轉來了。阿爸生驚有一個萬一，kā小阿媽講</div>
<div><br/></div>
<div>白賊話瞞騙伊阿叔已經對東京出發矣，雖然予小阿媽暫時寬心，毋過十日了後猶原無見著阿</div>
<div><br/></div>
<div>叔ê身影，自按呢伊知影受騙矣，悲傷姑情阿爸打電報講伊死矣。加上病情越來越嚴重，阿</div>
<div><br/></div>
<div>爸不得已愛想辦法矣，佮阿伯商量，結果決定叫阿叔轉來。不過電報內容袂當照小阿媽ê意</div>
<div><br/></div>
<div>思，只講阿母傷重緊轉來。阿叔就按呢佇離開厝內第二年被迫叫轉來，佮伊做伙轉來ê就是</div>
<div><br/></div>
<div>彼位「東京時代ê好兄弟」鈴木善兵衛。</div>
<div>　　記得誠清楚彼个起風ê早起。我閣佇眠夢聽著對壁堵頂懸小仔木造窗仔框響進入竹仔欉</div>
<div><br/></div>
<div>伊呀聲佮鵝叫聲，單獨一個人佇阿母起身走了後暗漠漠ê床鋪懶懶不起床。忽然，阿兄闖進</div>
<div><br/></div>
<div>入搖我ê肩胛講：「起來，日本仔來矣。緊去看日本仔。」聽著日本仔這個字眼，我雄雄褫</div>
<div><br/></div>
<div>開目睭。若親像心肝窟仔雄雄予撞一下。這是因為平常時阮啼啼哭哭ê時陣，阿媽抑是阿母</div>
<div><br/></div>
<div>總是嚇驚阮講：「看，日本仔來矣」，這就是阮攏驚日本仔驚甲欲死ê緣故。</div>
<div>　　出去一看，叔伯兄弟也攏聚集佇前庭聲聲句句咧嚷：「底佗？底佗位矣？」竹仔欉佮庭</div>
<div><br/></div>
<div>院內底ê樹仔攏佇強風之中摵咧，耳孔予風聲吵甲咻咻響，想欲看一眼可怕ê日本仔ê好奇心</div>
<div><br/></div>
<div>，予我ê心臟跳動誠厲害，佇叔伯兄弟之中影一下，但是只有看著阿叔，無看著別人。我有</div>
<div><br/></div>
<div>淡薄仔失望矣，毋過阿兄誠緊提醒我：「有啦有啦」。我ê心肝窟仔雄雄跳一下，袂堪得kā</div>
<div><br/></div>
<div>阿兄ê衫仔襟拑牢牢。青磅白磅終於欲看可怕ê人ê不安衝上心頭。</div>
<div>　　佇庭院內底足濟龍眼、石榴、荔枝、扶桑花等等樹仔中間，倚近竹仔欉彼爿有一欉足大</div>
<div><br/></div>
<div>ê玉蘭花。伊以修剪整齊ê竹欉做背景，高高聳起，是一欉大約有兩公尺高ê樹仔，微微仔黃</div>
<div><br/></div>
<div>色ê葉仔佇風中漱漱響袂紲。阮定定隱瞞大人掩掩揜揜去爬就是這欉。佇玉蘭花樹腳，阮有</div>
<div><br/></div>
<div>興趣ê人鈴木善兵衛，滿面笑容看阮徛咧。伊穿一身和服，予長長ê頭毛佇風中飄揚，想必是</div>
<div><br/></div>
<div>予奇巧ê玉蘭花香吸引矣。這時陣，阮這群囡仔一面細聲交談一面往伊走去，伊若像發現家</div>
<div><br/></div>
<div>己予成做稀奇ê物件，為著表示伊毋是可怕ê人，伊眼光溫和面帶笑容。但是阮也是毋敢倚近</div>
<div><br/></div>
<div>伊。阮保持一定ê距離徛咧，成做一个會當用上緊速度落跑ê姿勢。伊用種種無仝ê表情文文</div>
<div><br/></div>
<div>仔笑，阮也是緊張笑袂出來。見偌伊微微仔振動身軀，阮會趕緊倒退一跤步。尤其我拑牢牢</div>
<div><br/></div>
<div>阿兄，時間煞袂記得看一眼可怕ê人，只有予心肝頭撞袂煞。逐擺阿兄倒退我會跳起來趕緊</div>
<div><br/></div>
<div>走去。我佇咧想，佇風中佮鈴木善兵衛這場無聲對立，應該是真誠奇異ê模樣。無定著是親</div>
<div><br/></div>
<div>像雞公相舂。鈴木善兵衛大概是領悟按呢毋是辦法，伊提落來掛佇肩胛烏色ê物件，向阮這</div>
<div><br/></div>
<div>爿行來。如今想起，彼个可能是翕相機，但是彼時只感覺是可怕ê物件，所以阮著一驚濫糝</div>
<div><br/></div>
<div>拋拋走矣。我已經七歲矣，也是佇咧啼哭，連紲跋倒幾擺，走去阿母懷裡。聽講後來阿爸佮</div>
<div><br/></div>
<div>阿叔知影了後笑咍咍，所以講阮對鈴木善兵衛第一印象是足䆀。我覺得阿母ê話無毋著，後</div>
<div><br/></div>
<div>日盡量閃避伊，有時仔佇外口看見伊，我就走去阿母房間覕起來。</div>
<div>　　鈴木善兵衛蹛佇護龍最後一个房間。阿公興建ê這个新厝，正廳一棟，左右護龍各兩棟</div>
<div><br/></div>
<div>攏總四棟，房間恐驚有超過四十間。彼時家族内含叔伯兄弟大約無三十人，所以護龍有足濟</div>
<div><br/></div>
<div>空房，客廳佇空房爿仔，我蹛佇正廳這爿，所以對鈴木善兵衛ê生活情形無半項。另外小阿</div>
<div><br/></div>
<div>媽看見阿叔轉來病也好矣，也因為鈴木善兵衛是阿叔ê朋友所以對伊殷勤招待。不只按呢，</div>
<div><br/></div>
<div>聽講阮全家攏對這个遠來罕行熱情接接。莫怪伊是厝內上風神ê阿叔ê朋友，逐家攏是一面巴</div>
<div><br/></div>
<div>結阿叔一面看顧這个罕行。</div>
<div>　　聽講鈴木善兵衛人誠溫馴正經。「免管遮矣。好啦好啦。」儘管阿叔定定按呢講伊，伊</div>
<div><br/></div>
<div>也是有機會就摒庭園，看顧花園。伊佮阿叔年歲相當，小寡瘦抽 ，聽講佇研究翕相。是按怎 </div>
<div><br/></div>
<div>欲來台灣，我聽講ê原因是彼時敢若是日本人對台灣ê好奇心佇咧風行，加上阿叔足gâu講話</div>
<div><br/></div>
<div>，伊才想倚靠翕相機走跳天下佮阿叔做伙來台灣。這馬我有ê遐的家族相片，會使講是當時</div>
<div><br/></div>
<div>留落來ê。</div>
<div>　　話講轉來，對這擺以後，鈴木善兵衛就定居佇阮厝內，頭尾大約有一年遐爾久，頭先我</div>
<div><br/></div>
<div>總是無法度甲伊親近。遇著伊我就覕起來，看見伊佇外口，我就透日毋敢去中庭，就按呢根</div>
<div><br/></div>
<div>本無甲伊親近ê機會。鈴木善兵衛漸漸敢若嘛對總是閃避伊ê我感覺趣味，盡力想欲吸引我，</div>
<div><br/></div>
<div>但是我總是啼哭。「實在是戇人矣。這个囡仔，遮爾驚生份矣。」抑是講：「免驚。叫鈴木</div>
<div><br/></div>
<div>阿叔，叫啊。」 阿母總是按呢甲我講。毋過，我認定阿母佇咧騙我。「才無愛，日本仔，足</div>
<div><br/></div>
<div>可怕矣。」「袂矣。奇怪哪會驚成按呢？」我只好膽膽看著阿母ê面。</div>
<div><br/></div><div><br/></div><div>p.221~223</div><div><div>無偌久，鈴木善兵衛發燒矣。聽講超過四十度。因為是佇田庄，干焦漢醫，萬不得已從鄰庄</div><div><br/></div><div>請醫生。彼時，我總是一个人感覺寂寞，三不五時就走去鈴木善兵衛ê房門口偷看影影傳出</div><div><br/></div><div>異常空氣ê房間內底，看見緊閉目睭倒佇床鋪ê伊，尤其是消瘦落肉閣生滿喙鬚ê面，就有一</div><div><br/></div><div>陣悲傷湧上心肝頭。我想，彼陣我根本袂曉生死ê觀念。只是看見伊袂振動ê形，我就忍袂</div><div><br/></div><div>tiâu徛佇門口細聲叫「木、木、木..............。」想必伊是聽著矣，頭微微仔振動矣，從目尾瞥</div><div><br/></div><div>過來一眼，唇邊敢若露出一絲笑容。按呢我就安心矣。心肝窟仔隨活跳跳起來矣，唱起伊教</div><div><br/></div><div>我ê桃太郎ê歌，快速走開矣。</div><div>　　伊ê寒熱仔無意中漸漸惡化，我看見足濟擺小阿媽、阿爸佮阿叔做伙參詳啥物。逐擺看</div><div><br/></div><div>見按呢情形，我就佇內心感覺不安。雖然猶是茫然，畢竟嘛對死這款代誌掛心矣。「木、木</div><div><br/></div><div>、木..............」遮爾仔叫伊，伊也是袂振動。聽講，有一擺我徛佇房門口啼啼哭哭。某一日黃</div><div><br/></div><div>昏ê時陣，小阿媽對我講：「你知影鈴木先生釣魚ê所在是否？tshuā我去。」「嗯，我知影</div><div><br/></div><div>，我佮伊同齊去過。」我得意佮小阿媽做伙出去。稻田彼爿ê竹欉定定矣，較過去是燒成一</div><div><br/></div><div>片紅色ê天頂。行佇田岸路，一群蠓仔佇阮ê頭殼頂嗡嗡飛舞。水牛欲轉去矣。我會使予小阿</div><div><br/></div><div>媽鬥相共，我歡喜甲不得了，而且這个代誌又閣佮鈴木善兵衛有關，就按呢我洋洋得意搖晃</div><div><br/></div><div>頭殼，行佇小阿媽頭前。小阿媽是縛腳矣，所以走無幾步路就tòe-bē著，我只有徛leh等伊，並且大聲共伊講我佮鈴</div><div><br/></div><div>木善兵衛做伙去釣魚ê情形。小阿媽在胳下空挾咧鈴木善兵衛ê西裝，一手攑香佮金紙。我</div><div><br/></div><div>tshuā小阿媽到河邊ê水車舂米房。小阿媽閣問我一擺「是遮無毋著？」才點香向河流祭拜，</div><div><br/></div><div>喙中踅踅唸。我恬恬徛佇邊仔。周圍已經是黃昏ê景色矣，面頭前ê河流泛著白色ê光，對水</div><div><br/></div><div>圳流落來ê水隆隆作響。天頂ê紅光漸漸退色，攑頭一看，一群鴟鴞排列飛過。無偌久，小阿</div><div><br/></div><div>媽就燒金紙閣提起鈴木善兵衛ê西裝佇火頂懸畫圈烘一睏仔。佇這時陣，天頂完全烏暗矣，</div><div><br/></div><div>河邊ê青色也霧霧，寂寞ê感覺漸漸湧出。金紙燒了，小阿媽共我講：「轉去厝進前袂使共阿</div><div><br/></div><div>媽講話。啥物攏袂使講，知無？」「嗯。」小阿媽用攑香ê手攬著鈴木善兵衛ê西裝，徙跤到</div><div><br/></div><div>水邊，伸出兩根手指頭仔不斷舀水，搵佇上衣頂懸。我嘛走到水邊，河面一面漚色，映著竹</div><div><br/></div><div>仔欉ê影。忽然我佇竹仔叢ê影看到一顆星，驚疑攑頭，天頂已經閃爍幾若顆星矣。紲落來小</div><div><br/></div><div>阿媽拉起衫ê前擺，甲鈴木善兵衛ê衫囥入去，用攑香ê正手攬牢牢，行佇頭前。伊那行那唸</div><div><br/></div><div>：「鈴木先生，轉來矣。鈴木先生，轉來矣。」規路已經是暗漠漠，阿媽ê縛腳行起來特別</div><div><br/></div><div>艱難。我一面看小阿媽隨累碎跤步搖擺ê身軀，恬恬聽小阿媽踅踅唸：「鈴木先生，轉來矣</div><div><br/></div><div>。」原來，小阿媽佇予水神掠去ê鈴木善兵衛招魂。因為阿母也對我做過這款代誌，所以我</div><div><br/></div><div>知影這个代誌。我想講按呢鈴木善兵衛ê病就會好起來。我學小阿媽ê款，細聲佇喙內唸起來</div><div><br/></div><div>：「木，咱轉去啦。木，咱轉去啦。」厝內，油燈已經亮矣。小阿媽挺身行去鈴木善兵衛ê</div><div><br/></div><div>房間，我想著鈴木善兵衛ê魂魄已經轉來矣，歡喜甲不得了，趕緊走去阿母遐。聽講逐家猶 </div><div><br/></div><div>為此著驚。</div><div>　　一度臨臨仔就欲變成肺炎，但是逐家攏認定袂使予遠來ê人客過身，所以盡全力看護，</div></div><div><div><br/></div><div>結果鈴木善兵衛ê病漸漸好起來，前後經過大約一個月遐爾久。阿兄佮我攏去伊ê房間內底，</div><div><br/></div><div>希望會使佮以前仝款佮伊耍。但是，阿叔受氣罵講：「鈴木先生破病，走開！」無予咱倚近 </div><div><br/></div><div>彼个房間。病毋是好矣？咱誠驚疑感到不可思議。講起來大概也是矣，我閣記得日頭赤炎炎</div><div><br/></div><div>ê日子，佇庭院曝日ê鈴木善兵衛ê形，看起來實在是足各樣，我猶閣甲阿兄講彼無親像伊咧</div><div><br/></div><div>。伊喙鬚足長，耳仔予頭毛掩著，消瘦落肉，看到咱會文文仔笑，但是彼款笑容根本無像伊</div><div><br/></div><div>，實在予咱著驚。不過，咱也是聽阿叔ê話，乖乖等伊完全好起來。</div><div>　　咱ê盼望烏有去矣。咱永遠無閣一擺佮鈴木善兵衛耍ê日子。因為病好了後，伊突然轉去</div><div><br/></div><div>東京。這件代誌，咱現日才知影。頭一个知影風聲ê是阿兄，聽講放學轉來，行過鈴木善兵</div><div><br/></div><div>衛ê房間予叫著矣，送伊一枝原子筆。伊感覺奇怪，一看，行李攏攢好矣。</div></div></font></div>
<div><font size='3' color='#000000'><br/></font></div></div></td></tr></tbody></table></div></div><br /><small>Updated on <abbr class="updated" title="2012-06-24T09:51:57.966Z">&#20845;&#26376; 24, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="history.html">Version <span class="sites:revision">12</span></a>)</small><br /><br /></div><hr /><div><b>Attachments (4)</b><br /><br /><div class="hentry attachment" id="https://sites.google.com/feeds/content/site/2012shoatai/9014522529775978586"><a class="entry-content entry-title" href="final-ATA098149.xls">final-ATA098149.xls</a> - on <abbr class="updated" title="2012-06-14T19:12:38.047Z">&#20845;&#26376; 14, 2012</abbr> by <span class="author"><span class="vcard"><a class="fn" href="mailto:sayungutapangu@gmail.com">Sayungu Tapangu</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/5326876056430803759"><a class="entry-content entry-title" href="&#29577;&#34349;&#33457;.ppt">&#29577;&#34349;&#33457;.ppt</a> - on <abbr class="updated" title="2012-05-24T05:43:46.291Z">&#20116;&#26376; 24, 2012</abbr> by <span class="author"><span class="vcard"><a class="fn" href="mailto:sayungutapangu@gmail.com">Sayungu Tapangu</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/7530877192742750941"><a class="entry-content entry-title" href="siukai-ATA098149.xls">siukai-ATA098149.xls</a> - on <abbr class="updated" title="2012-03-13T19:20:05.455Z">&#19977;&#26376; 13, 2012</abbr> by <span class="author"><span class="vcard"><a class="fn" href="mailto:sayungutapangu@gmail.com">Sayungu Tapangu</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/5854841154024756880"><a class="entry-content entry-title" href="ata098149.xls">ata098149.xls</a> - on <abbr class="updated" title="2012-02-22T04:00:19.156Z">&#20108;&#26376; 22, 2012</abbr> by <span class="author"><span class="vcard"><a class="fn" href="mailto:sayungutapangu@gmail.com">Sayungu Tapangu</a></span></span> (Version <span class="sites:revision">1</span>)</div></div></div></td></tr></table></body></html>