<html><head><title>ATA098141&#26519;&#23395;&#32173;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../ata098101liam-gi/index.html">ATA098101&#26519;&#24565;&#23452;</a></small></td></tr><tr><td><small><a href="../ata098104li-sun/index.html">ATA098104&#38515;&#20432;&#28147;</a></small></td></tr><tr><td><small><a href="../ata098105bun-hing/index.html">ATA098105&#24373;&#25991;&#39336;</a></small></td></tr><tr><td><small><a href="../ata098108hui-sim/index.html">ATA098108&#39640;&#24935;&#24515;</a></small></td></tr><tr><td><small><a href="../ata098109u-tsiat/index.html">ATA098109&#37912;&#20110;&#25463;</a></small></td></tr><tr><td><small><a href="../ata098111an-ping/index.html">ATA098111&#24278;&#26191;&#24179;</a></small></td></tr><tr><td><small><a href="../ata098112uan-ki/index.html">ATA098112&#32645;&#29740;&#26827;</a></small></td></tr><tr><td><small><a href="../ata098113gi-tsin/index.html">ATA098113&#26954;&#27778;&#33275;</a></small></td></tr><tr><td><small><a href="../ata098115tsu-hun/index.html">ATA098115&#34311;&#36039;&#21211;</a></small></td></tr><tr><td><small><a href="../ata098118bi-tsu/index.html">ATA098118&#29579;&#24494;&#24904;</a></small></td></tr><tr><td><small><a href="../ata098119hui-kuan/index.html">ATA098119&#33674;&#24800;&#35264;</a></small></td></tr><tr><td><small><a href="../ata098121tsing-hian/index.html">ATA098121&#32645;&#25919;&#36066;</a></small></td></tr><tr><td><small><a href="../ata098123iok-ting/index.html">ATA098123&#34081;&#32946;&#24237;</a></small></td></tr><tr><td><small><a href="../ata098124sing-ing/index.html">ATA098124&#34311;&#32854;&#35424;</a></small></td></tr><tr><td><small><a href="../ata098125nga-ting/index.html">ATA098125&#35377;&#38597;&#23159;</a></small></td></tr><tr><td><small><a href="../ata098126siau-ham/index.html">ATA098126&#34311;&#31601;&#28085;</a></small></td></tr><tr><td><small><a href="../ata098127hing-bun/index.html">ATA098127&#24373;&#39336;&#25991;</a></small></td></tr><tr><td><small><a href="../ata098129phai-suan/index.html">ATA098129&#21555;&#27803;&#29831;</a></small></td></tr><tr><td><small><a href="../ata098131gi-kiat/index.html">ATA098131&#26446;&#23452;&#28500;</a></small></td></tr><tr><td><small><a href="../ata098132tshian-hui/index.html">ATA098132&#26446;&#33418;&#24935;</a></small></td></tr><tr><td><small><a href="../ata098134tshai-iong/index.html">ATA098134&#35613;&#37319;&#23481;</a></small></td></tr><tr><td><small><a href="../ata098135it-kiat/index.html">ATA098135&#40643;&#19968;&#20625;</a></small></td></tr><tr><td><small><a href="../ata098137tik-kong/index.html">ATA098137&#38515;&#24503;&#20809;</a></small></td></tr><tr><td><small><a href="../ata098140hiok-ting/index.html">ATA098140&#38515;&#37057;&#23159;</a></small></td></tr><tr><td><small>ATA098141&#26519;&#23395;&#32173;</small></td></tr><tr><td><small><a href="../ata098142bun-i/index.html">ATA098142&#24373;&#25991;&#24609;</a></small></td></tr><tr><td><small><a href="../ata098143kiat-ju/index.html">ATA098143&#21129;&#28500;&#28189;</a></small></td></tr><tr><td><small><a href="../ata098146ui-ni/index.html">ATA098146&#24464;&#26256;&#22958;</a></small></td></tr><tr><td><small><a href="../ata098147ui-ting/index.html">ATA098147&#26041;&#38859;&#23159;</a></small></td></tr><tr><td><small><a href="../ata098149po-giok/index.html">ATA098149&#26041;&#23542;&#29577;</a></small></td></tr><tr><td><small><a href="../ata098151ka-ju/index.html">ATA098151&#35377;&#23478;&#29788;</a></small></td></tr><tr><td><small><a href="../ata098181ka-iong/index.html">ATA098181&#39015;&#20339;&#23481;</a></small></td></tr><tr><td><small><a href="../ata099135ik-ham/index.html">ATA099135&#37041;&#20134;&#28085;</a></small></td></tr><tr><td><small><a href="../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2012shoatai/6311709247562843237"><h3><span class="entry-title">ATA098141&#26519;&#23395;&#32173;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><font size='3' color='#000000'><br/>
</font><p style='TEXT-INDENT:12pt;MARGIN:0cm 0cm 0pt'><font size='3'><font style='color:rgb(0,0,0)' face='新細明體'><span>「</span><span>伊醒過來，猶原倒</span></font><span style='color:rgb(0,0,0)' lang='EN-US'>--</span><font face='新細明體'><span style='color:rgb(0,0,0)'>咧，一面佇頭拄仔鋪好的蓆仔氣味內面耍，一面回想東京留學時代的代誌。幾若年無佇榻榻米</span><span style='color:rgb(0,0,0)'>面頂歇睏矣。對佇</span><span style='color:rgb(0,0,0)'>榻榻米</span><font color='#000000'>度過的學生時代的懷念閣活起來了後，又閣有較大的感慨對心肝頭濆出來。認為向高水準的生活接近一步──。閣認為為著完成一項義務──較輸講變成某一種真無簡單才得著的優越感，共</font><font color='#0000ff'>歸</font><font color='#000000'>身軀攏逼甲絚</font></font><span style='color:rgb(0,0,0)' lang='EN-US'>--</span><span style='color:rgb(0,0,0)'><font face='新細明體'>絚。</font></span></font></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font size='3'><span style='color:rgb(0,0,0)'>佇榻榻米</span><font color='#000000'>面頂開始過</font><font color='#0000ff'>著</font><font color='#000000'>親像日本人的生活！</font></font></font></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font size='3'><font color='#000000'>這予伊真得意，嘛予伊抱</font><font color='#0000ff'>著</font><font color='#000000'>新的希望。</font></font></font></p>
<p style='TEXT-INDENT:24pt;MARGIN:0cm 0cm 0pt'><font size='3'><font face='新細明體'><font color='#000000'>以七七事變做</font><font color='#0000ff'>為</font><font color='#000000'>改變的坎站而且加速進行的皇民鍊成運動，毋免講，對徛佇領導階級地位的</font></font><span style='color:rgb(0,0,0)' lang='EN-US'> </span><font face='新細明體'><font color='#000000'>跤邊向外擴展。伊親像</font><font color='#0000ff'>點燃</font><font color='#000000'>野火彼款的氣勢，共迷信燒掉，共歹習慣改過來。</font></font></font></p>
<p style='TEXT-INDENT:24pt;MARGIN:0cm 0cm 0pt'><span><font face='新細明體'><font color='#000000'><font size='3'>伊佇治療患者喙齒的時，並無共盡力宣傳的重要性放袂記得。</font></font></font></span></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font size='3'><font color='#000000'>當然，彼把野火嘛佇伊的身軀邊以點火彼款的型改變</font><font color='#0000ff'>著</font><font color='#000000'>伊的生活，其實，應該愛講達成伊家己遮濟年來的願望較妥當。</font></font></font></p>
<p style='TEXT-INDENT:24pt;MARGIN:0cm 0cm 0pt'><font size='3'><font face='新細明體'><font color='#000000'>目一</font><font color='#0000ff'>个</font></font><span style='color:rgb(0,0,0)' lang='EN-US'> </span><span style='color:rgb(0,0,0)'><font face='新細明體'>，睏房的眠床予人徙<span lang='EN-US'>--</span>開，予人改做</font></span><font style='color:rgb(0,0,0)' face='新細明體'><span>榻榻米</span><span>的房間，伊著蹛佇遐。伊，</span><span>毋免講，一開始厝內的人當然會感覺無爽快，只要一慣勢，嘛開始呵咾，而且會使佇</span><span>榻榻米</span><span>面頂輕鬆過生活矣。尤其是彼陣囡仔，佇頂懸跳來跳去，敢若會凍共人展的款。</span></font></font></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font size='3' color='#000000'><span>伊用手摸</span><span>一下仔榻榻米，感覺足滿意的。</span></font></font></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font size='3'><span style='color:rgb(0,0,0)'>島民是會使教化</span><span style='color:rgb(0,0,0)' lang='EN-US'>--</span><span style='color:rgb(0,0,0)'>的，</span><span style='color:rgb(0,0,0)'>而且</span><font color='#000000'>會使比咱所想的閣較簡單，閣較緊完成－伊一直抱</font><font color='#0000ff'>著</font><font color='#000000'>的信念，雄雄予最近強烈的自信捒</font><span style='color:rgb(0,0,0)'>去頂懸。</span><span style='color:rgb(0,0,0)'>」</span></font></font></p>
<p style='TEXT-INDENT:24pt;MARGIN:0cm 0cm 0pt'><font size='3'><font style='color:rgb(0,0,0)' face='新細明體'><span>伊對囥佇榻榻米</span><span>頂懸的家具足好奇</span></font><span style='color:rgb(0,0,0)' lang='EN-US'>--</span><font style='color:rgb(0,0,0)' face='新細明體'><span>的，然後才醒</span><span>過來，聽著對診察室傳出來的聲。其實，伊是去予人吵起來</span></font><span style='color:rgb(0,0,0)' lang='EN-US'>--</span><font face='新細明體'><font color='#000000'>的。彼是一个</font><font color='#0000ff'>低聲</font><font color='#000000'>對助手客氣講話的查某人的聲音。</font></font></font></p>
<p style='TEXT-INDENT:24pt;MARGIN:0cm 0cm 0pt'><font size='3' face='新細明體' color='#000000'>「免共我騙，醫生應該閣咧睏。若毋共叫起來，我只好去別間，也毋是干</font><font size='3' face='新細明體' color='#0000ff'>若</font><font size='3' face='新細明體' color='#000000'>這間齒科啊。」</font></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font color='#000000'><font size='3'><span>是</span><span>患者！伊跳起來，行出去。</span><span>查某人拄好咧叫少女轉去。</span></font></font></font></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font size='3'><span style='color:rgb(0,0,0)'>查某人穿插是改良的衫，手腕</span><font color='#000000'>頂懸有金色的錶仔。查某人一看著醫生隨激派頭：「你看覓咧。</font><font color='#0000ff'>咁</font><font color='#000000'>毋是佇厝</font><span style='color:rgb(0,0,0)' lang='EN-US'>--</span><font color='#000000'>裡？你無應該定定講白賊，若無會去予人辭頭路，正經的。」</font></font></font></p>
<p style='TEXT-INDENT:24pt;MARGIN:0cm 0cm 0pt'><font color='#000000'><font size='3'><span><font face='新細明體'>伊用無親像咧講耍笑的威脅口氣睨助手，然後共少女</font></span><span lang='EN-US'> </span><font face='新細明體'><span>入去診察室。予</span><span>少女坐佇治療椅頂懸了後，伊閣用親像講無夠氣彼形的口氣講：「我著知影醫生閣走轉去睏，彼个助手煞講伊無佇厝，所以嘛──」</span></font></font></font></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font size='3'><span style='color:rgb(0,0,0)'>剾洗</span><font color='#000000'>助手一陣，然後催少女：「緊，共喙開開啊，愛予</font><font color='#0000ff'>大夫</font><font color='#000000'>看啊。戇仔，叫你共喙開開啦！」</font></font></font></p>
<p style='TEXT-INDENT:24pt;MARGIN:0cm 0cm 0pt'><span><font color='#000000'><font face='新細明體'><font size='3'>查某人像射箭彼款共伊睨：「你哭看覓，轉<span lang='EN-US'>--</span>去是袂放你煞！」</font></font></font></span></p>
<p style='TEXT-INDENT:24pt;MARGIN:0cm 0cm 0pt'><span><font face='新細明體'><font size='3' color='#000000'>伊看著勉強拍開的喙空，哼一聲。一陣毋知影欲按怎講的臭雄雄鑽入鼻。像米糠泡菜彼款的氣味隨向四箍輾轉湠<span lang='EN-US'>--</span>開，強強欲予人袂喘氣。下頦倒爿的顎岸，予昇汞水燙甲爛爛，變成烏青的色，齒岸<span lang='EN-US'>hông</span>食共毋成樣。早就已經超過第一期，第二期的水癌症頭矣，普通人根本就無願意看著。</font></font></span></p>
<p style='TEXT-INDENT:24pt;MARGIN:0cm 0cm 0pt'><span><font face='新細明體'><font color='#000000'><font size='3'>伊閣哼一聲。</font></font></font></span></p>
<p style='TEXT-INDENT:24pt;MARGIN:0cm 0cm 0pt'><span><font face='新細明體'><font color='#000000'><font size='3'>「這是真嚴重的水癌。是按怎拖甲這陣？」</font></font></font></span></p>
<p style='TEXT-INDENT:24pt;MARGIN:0cm 0cm 0pt'><span><font face='新細明體'><font color='#000000'><font size='3'>「無<span lang='EN-US'>n</span>ō，開袂少藥仔錢矣，倩中醫治療幾若擺矣。講啥物水蛇，抹各種的藥仔，每擺攏會好。這个囡仔已經八歲矣，猶袂曉講一句完整的話。袂喝疼，也袂講苦，所以到底按怎，根本就無法度看出來。」</font></font></font></span></p>
<p style='TEXT-INDENT:24pt;MARGIN:0cm 0cm 0pt'><span><font face='新細明體'><font color='#000000'><font size='3'>「發燒啊，無想欲食物件啊，總<span lang='EN-US'>--</span>是無應該毋知影嘛！」</font></font></font></span></p>
<p style='TEXT-INDENT:24pt;MARGIN:0cm 0cm 0pt'><span><font face='新細明體'><font color='#000000'><font size='3'>「猶毋過，逐工毋知影是去佗位拋拋走，揣啊揣無人──按怎？簡單治療齁？」</font></font></font></span></p>
<p style='TEXT-INDENT:24pt;MARGIN:0cm 0cm 0pt'><font color='#000000'><font size='3'><span><font face='新細明體'>「這是真歹治療的症頭。若是較早</font></span><span lang='EN-US'> </span><font face='新細明體'><span>來，遮嘛毋是袂凍治療，這馬已經到第三期矣，恐驚真困難。</span><span>」</span></font></font></font></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font color='#000000'><font size='3'><span>伊想盡各種辦法，心內想講若無去台北的大學病院蹛院，</span><span>恐驚無醫好的機會。</span></font></font></font></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font color='#000000'><font size='3'><span>醫生一心希望予伊蹛院，所以著用較譀古的口氣勸伊去</span><span>病院。</span></font></font></font></p>
<p style='TEXT-INDENT:24pt;MARGIN:0cm 0cm 0pt'><span><font face='新細明體'><font color='#000000'><font size='3'>「若是擔誤著，就算是神仙嘛無法度救。提紹介批趕緊去病院一逝。」</font></font></font></span></p>
<p style='TEXT-INDENT:24pt;MARGIN:0cm 0cm 0pt'><font color='#000000'><font size='3'><span><font face='新細明體'>毋過，查某人看起來真</font></span><span lang='EN-US'> </span><span><font face='新細明體'>，閣真驚惶講：「猶毋過，我無蹛院的費用──。」</font></span></font></font></p>
<p style='TEXT-INDENT:24pt;MARGIN:0cm 0cm 0pt'><font color='#000000'><font size='3'><span><font face='新細明體'>醫生感覺真意外，對查某人的頭殼頂看甲鞋底，然後足歹共伊問講：「就算是共財產開甲焦焦，嘛就愛共命買轉</font></span><span lang='EN-US'>--</span><span><font face='新細明體'>來，人命關天啊！何況，蹛院的錢也無的確比你的洋裝較貴。只要淡薄仔，淡薄仔錢就有夠矣！」</font></span></font></font></p>
<p style='TEXT-INDENT:24pt;MARGIN:0cm 0cm 0pt'><span><font size='3' face='新細明體' color='#000000'>每一句話攏親像欲共人釘牢咧仝款，對醫生的喙裡講出來。</font></span></p>
<p style='TEXT-INDENT:24pt;MARGIN:0cm 0cm 0pt'><font color='#000000'><font size='3'><span><font face='新細明體'>查某人提著紹介批，半信半疑予少女漉喙，閣共伊對椅仔頂</font></span><span lang='EN-US'> </span><font face='新細明體'><span>落來，然後家己閣探一下仔伊的喙。凡勢是鼻著彼款臭味，</span><span>查某人趕緊共手巾仔掩佇鼻仔面頂，共少女捒<span lang='EN-US'>--</span>開。紲落來，</span><span>凡勢是已經決定矣，留一句「轉去和阿爸參詳才閣講－」，走干若飛咧離開診所。</span></font></font></font></p>
<p style='TEXT-INDENT:24pt;MARGIN:0cm 0cm 0pt'><font color='#000000'><font size='3'><span><font face='新細明體'>伊逐到樓梯頭，對</font></span><span lang='EN-US'> </span><span><font face='新細明體'>大聲喝：「一定愛去喔！」</font></span></font></font></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font color='#000000'><font size='3'><span>然後，心肝好親像放落重擔彼形，坐佇膨椅頂懸。助手用輕視的語氣講：「啥物嘛，先生，伊袂去啦！彼個</span><span>查某人才袂煩惱咧！伊顛倒無閒咧看歌仔戲<span lang='EN-US'>--</span>反正，對彼款查某人來講，金手環、跋筊、歌仔戲才是幸福的代表啊！</span><span>」</span></font></font></font></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font color='#000000'><font size='3'><span>「這擺是袂使按呢講呢，這是關係著囡仔的生死。」</span></font></font></font></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font color='#000000'><font size='3'><span>伊徛起來，一面對窗仔門看彼對行過大路的母仔囝的背影，一面笑</span><span>助手講話的時激出來的彼款形。</span></font></font></font></p>
<p style='TEXT-INDENT:24pt;MARGIN:0cm 0cm 0pt'><font color='#000000'><font size='3'><span><font face='新細明體'>伊知影世界上有真濟母愛！毋免講古早日本的婦道，看著的、聽著的就毋知有外濟。何況仝款攏佇東方，母親愛囝兒序細的感情哪有大和細的差別咧</font></span><span lang='EN-US'>……</span><span><font face='新細明體'>。</font></span></font></font></p>
<p style='TEXT-INDENT:24pt;MARGIN:0cm 0cm 0pt'><span><font size='3' face='新細明體' color='#000000'>莫講是大路矣，凡勢是因為逐家攏行亭仔跤，就算三不五時有一寡行路的人經過，看起來嘛真齷齪。</font></span></p>
<p style='TEXT-INDENT:24pt;MARGIN:0cm 0cm 0pt'><span><font size='3' face='新細明體' color='#000000'>「台灣閣差遠咧。先生未免共台灣估計了傷懸矣。」</font></span></p>
<p style='TEXT-INDENT:24pt;MARGIN:0cm 0cm 0pt'><span><font face='新細明體'><font size='3' color='#000000'>身邊的助手那哈唏那講這句話，接著就惺忪地眨眨眼。</font></font></span></p>
<p style='TEXT-INDENT:24pt;MARGIN:0cm 0cm 0pt'><font size='3' color='#000000'><span><font face='新細明體'>十工後，一個天星閃爍的暗暝。熱</font></span><span lang='EN-US'>--</span><span><font face='新細明體'>人的九點前後，是逐家出來納涼的時陣，病院內底的患者嘛</font></span><span lang='EN-US'> </span><span><font face='新細明體'>。</font></span></font></p>
<p style='TEXT-INDENT:24pt;MARGIN:0cm 0cm 0pt'><span><font size='3' face='新細明體' color='#000000'>自從彼工以後，伊佇治療患者的時，攏會雄雄想著著水癌彼個少女。對彼陣開始，無任何的消息。伊到底是按怎啊？難免會煩惱，而且暗暗向望伊已經入院。</font></span></p>
<p style='TEXT-INDENT:24pt;MARGIN:0cm 0cm 0pt'><font size='3'><font color='#000000'><span><font face='新細明體'>現此時，也有看起來佮彼個少女年紀差不多的囡仔，予母親</font></span><span lang='EN-US'> </span><span><font face='新細明體'>來接受治療。伊看著這個母親的面，然後試看共伊佮彼個真</font></span><span lang='EN-US'> </span><font face='新細明體'><span>講話的</span><span>查某人相比並。假使講這個囡仔就欲死去，母親毋知會有偌爾驚惶。無，</span><span>凡勢</span><span>──伊心內嘛想講啼啼哭哭是查某人古早留落來的習慣──一點仔攏袂悲傷。無的確舞甲規身軀攏鼻，怨嘆天公，閣共地神嘛罵摻落，然後就干若無代誌嘛無的確。伊按呢想，重新閣看一下囡仔的老母。</span></font></font></font></p>
<p style='TEXT-INDENT:24pt;MARGIN:0cm 0cm 0pt'><font face='新細明體'><font size='3'><font color='#000000'><span>拄仔好佇治療好囡仔的時，行過頭前大路彼陣人特別吵。倚窗仔門邊的患者來講：「筊鬼去予人掠<span lang='EN-US'>--</span>著矣！」</span></font></font></font></p>
<p style='TEXT-INDENT:24pt;MARGIN:0cm 0cm 0pt'><font size='3'><font color='#000000'><span><font face='新細明體'>彼是三個便衣警察押走六、七個的筊徒的情景，無論是查埔抑是查某，攏予警察押去派出所。綴佇</font></span><span lang='EN-US'> </span><span><font face='新細明體'>後爿遐的鬥鬧熱的人，跤步聲佇暗時的街仔路是非常大聲的。佇候診室內底家婆的患者走落去了後，病院嘛開始吵起來矣。助手嘛走去技工室矣。</font></span></font></font></p>
<p style='TEXT-INDENT:24pt;MARGIN:0cm 0cm 0pt'><span><font size='3' face='新細明體' color='#000000'>派出所就佇正對面的橋邊。鬥鬧熱的人已經圍做一面牆仔，包圍派出所，毋過警察出來雄雄潑一桶水，鬥鬧熱的人那叫那退，這款情形，會凍佇二樓看甲清清楚楚。</font></span></p>
<p style='TEXT-INDENT:24pt;MARGIN:0cm 0cm 0pt'><font size='3'><font color='#000000'><span><font face='新細明體'>助手</font></span><span lang='EN-US'> </span><span><font face='新細明體'>上樓梯轉來是佇警察第二擺潑水以後。</font></span></font></font></p>
<p style='TEXT-INDENT:24pt;MARGIN:0cm 0cm 0pt'><font size='3'><font color='#000000'><span><font face='新細明體'>「先生，頂擺彼個查某，噯，就是彼個水癌患者的阿母──彼個查某嘛佇內面呢！聽講是佇咧拍四色牌的時陣去予人掠去</font></span><span lang='EN-US'>--</span><span><font face='新細明體'>的。」</font></span></font></font></p><p style='text-indent:24.0pt'><span><font size='3' color='#000000'>「－真的喔？」</font></span></p>

<p style='text-indent:24.0pt'><span><font size='3' color='#000000'>「當然是真的啊！頭起先，我閣感覺若像佇佗位看過伊，所以看幾若遍。絕對袂毋對，一定是彼个查某人。」</font></span></p>

<p style='text-indent:24.0pt'><span><font size='3' color='#000000'>就按呢，候診室內底的人閣共走去看的患者圍牢咧，規間候診室充滿吵鬧的講話聲。</font></span></p>

<p style='text-indent:24.0pt'><font size='3' color='#000000'><span>「</span><span lang='EN-US'><img width='16' src='javascript:void(0);' height='16'/></span><span>翁是船員，逐個月干若轉來兩、三擺。我就蹛佇</span><span lang='EN-US'><img width='16' src='javascript:void(0);' height='16'/></span><span>兜隔壁，所以真清楚。伊已經是想欲創啥就創啥的身份啊！」</span></font></p>

<p style='text-indent:24.0pt'><span><font size='3' color='#000000'>這敢若是蹛佇厝邊的查某人的聲。</font></span></p>

<p style='text-indent:24.0pt'><span><font size='3' color='#000000'>「我估計，干若私奇至少就有一千箍以上。」</font></span></p>

<p style='text-indent:24.0pt'><span><font size='3' color='#000000'>「呵－所以才會當妝予媠媠、才會當跋筊。」</font></span></p>

<p style='text-indent:24.0pt'><font size='3' color='#000000'><span>「你聽看覓，</span><span lang='EN-US'><img width='16' src='javascript:void(0);' height='16'/></span><span>囝死無五工呢！」</span></font></p>

<p style='text-indent:24.0pt'><span><font size='3' color='#000000'>「阮大夫認為只要蹛院就會使醫好，連紹介批攏寫予伊啊，閣誠懇共伊苦勸，所以彼个囡仔等於是予伊害死的。」</font></span></p>

<p style='text-indent:24.0pt'><span><font size='3' color='#000000'>助手斡頭過來看醫生：「最後猶是無去台北。就算按呢苦勸嘛無路用。」</font></span></p>

<p style='text-indent:24.0pt'><span><font size='3' color='#000000'>毋過伊恬恬，一點仔開喙的心情攏總無。伊顛倒真緊佇腦海內面描繪佇彼的少女屍體面頭前，而且干若佇眾人在場的時唸一寡仔無建設性的話，流著目屎若哭若叫的情景。共一切的一切照著公式悲嘆的日子過去，囡仔的屍體安葬好勢，大慨是兩、三工前的代誌。伊阿母就已經迷著伊上佮意的筊間矣。</font></span></p>

<p style='text-indent:24.0pt'><font size='3' color='#000000'><span>彼是某一个可憐的少女和無負責任的阿母攏強欲</span><span lang='EN-US'>hônn</span><span>袂記得的早起。</span></font></p>

<p style='text-indent:24.0pt'><font size='3' color='#000000'><span>對透早趕來的庄跤患者，共候診室</span><span lang='EN-US'><img width='19' src='javascript:void(0);' height='19'/></span><span>甲滇滇滇。庄跤的人真早就起床，而且利用偆落來的一屑仔時間坐火車往回來接受治療。伊對遮</span><span lang='EN-US'>--</span><span>的人的身軀頂感受著工作的意義，</span><span>莫講別項，</span><span lang='EN-US'><img width='16' src='javascript:void(0);' height='16'/></span><span>毋但對伊交代的治療方法照步來，而且連醫師對任何問題的意見，</span><span lang='EN-US'><img width='16' src='javascript:void(0);' height='16'/></span><span>嘛恬恬仔聽。</span></font></p>

<p style='text-indent:24.0pt'><font size='3' color='#000000'><span>伊佇清爽的早仔時，完成這件快樂的工課。這就成做伊最近快樂的早課。早起的日頭光對窗仔門照入來，照佇診察室的眠床頂。就算講候診室無空位，上樓的跤步聲猶是相挨相</span><span lang='EN-US'><img width='19' src='javascript:void(0);' height='19'/></span><span>。遐的人照起工等待看診的情形嘛真值得歡喜，毋肯照順序排隊</span><span lang='EN-US'>--</span><span>的，顛倒是街仔頂來</span><span lang='EN-US'>--</span><span>的城內人佔大多數。</span></font></p>

<p style='text-indent:24.0pt'><span><font size='3' color='#000000'>毋過，這馬的這馬，彼个無照順序等待的人雄雄傱入來。伊目頭一結，原來是彼个水癌患者的老母。</font></span></p>

<p style='text-indent:24.0pt'><font size='3' color='#000000'><span>伊猶原表現出奢華的彼款形，向伊頕頭了後隨問講：「我想欲</span><span style='font-family:Times New Roman,serif' lang='EN-US'>khōng</span><span>金牙，大概愛偌濟？」</span></font></p>

<p style='text-indent:24.0pt'><font size='3' color='#000000'><span>一面講，一面用倒手的手指頭仔共喙弓</span><span lang='EN-US'>--</span><span>開，而且用正手的手指頭仔指一下仔頂顎的喙齒。彼喙齒真好，啥物毛病嘛無。</span></font></p>

<p style='text-indent:24.0pt'><span><font size='3' color='#000000'>「無按怎嘛！」</font></span></p>

<p style='text-indent:24.0pt'><span><font size='3' color='#000000'>「喔－，只是想欲裝金牙啦！」</font></span></p>

<p style='text-indent:24.0pt'><font size='3' color='#000000'><span>「干若裝一齒敢若無意思，我替你共全部的喙齒攏</span><span style='font-family:Times New Roman,serif' lang='EN-US'>khōng</span><span>金</span><span style='font-family:Times New Roman,serif' lang='EN-US'>--</span><span>的好無？</span><span>」</span></font></p>

<p style='text-indent:24.0pt'><font size='3' color='#000000'><span>「莫共人當做盼仔啦！啥人欲特別開錢來講耍笑？這款所在，我才無愛來咧！」查某人敢若欲共話攏總吐吐出來仝款，一面擛手，一面行落去的同時，共地板踏甲</span><span style='font-family:Times New Roman,serif' lang='EN-US'>pīn-piāng</span><span>叫。</span></font></p>

<p style='text-indent:24.0pt'><font size='3' color='#000000'><span>留落來的沉重氣氛強強欲共病院內面硩予扁仝款，連一聲咳嗽攏無。</span></font></p>

<p style='text-indent:24.0pt'><font size='3' color='#000000'><span>伊重新思考身軀邊助手所講的－台灣閣差足濟的咧－這句話。而且，雖罔講承認伊是事實的心情當逼過來，煞拚命想欲共伊擋咧。</span></font></p>

<p style='text-indent:24.0pt'><font size='3' color='#000000'><span>「這就是現此時的台灣。毋過，就是因為按呢，才袂當認輸。彼種查某身軀頂所流的血，嘛是流佇我身上的血。無應該激恬恬，我的血嘛愛洗予清氣。我毋是普通的醫生，我咁毋是必須愛做治療同胞心病的醫生？那會使認輸咧</span><span lang='EN-US'>……</span><span>。」</span></font></p>

<p style='text-indent:24.0pt'><font size='3' color='#000000'><span>徛佇邊仔金金看著伊的面的助手，發覺著伊的喙䫌開始紅膏赤蠘，目一下</span><span lang='EN-US'><img width='18' src='javascript:void(0);' height='18' alt='http://twblg.dict.edu.tw/holodict_new/fontPics/F532.gif'/></span><span>，聽著伊講：「喂，後一个！」</span></font></p>

<p style='text-indent:24.0pt'><font size='3' color='#000000'><span>這平常時罕得聽著的叫聲。</span></font></p>
<p style='TEXT-INDENT:24pt;MARGIN:0cm 0cm 0pt'><span lang='EN-US'><font size='3' color='#000000'> </font></span></p></div></td></tr></tbody></table></div></div><br /><small>Updated on <abbr class="updated" title="2012-06-24T09:30:02.911Z">&#20845;&#26376; 24, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="history.html">Version <span class="sites:revision">5</span></a>)</small><br /><br /></div><hr /><div><b>Attachments (8)</b><br /><br /><div class="hentry attachment" id="https://sites.google.com/feeds/content/site/2012shoatai/651520230556315313"><a class="entry-content entry-title" href="final-ATA098141..xls">final-ATA098141..xls</a> - on <abbr class="updated" title="2012-06-13T03:05:14.855Z">&#20845;&#26376; 13, 2012</abbr> by <span class="author"><span class="vcard"><a class="fn" href="mailto:pamei5566@gmail.com">&#26519;&#23395;&#32173;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/2994962684068327906"><a class="entry-content entry-title" href="&#27700;&#30284;&#23436;&#25972;.pdf">&#27700;&#30284;&#23436;&#25972;.pdf</a> - on <abbr class="updated" title="2012-05-30T10:55:29.633Z">&#20116;&#26376; 30, 2012</abbr> by <span class="author"><span class="vcard"><a class="fn" href="mailto:pamei5566@gmail.com">&#26519;&#23395;&#32173;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/5353301972833415067"><a class="entry-content entry-title" href="&#33775;&#21488;&#35486;&#25991;&#23565;&#35695;.pdf">&#33775;&#21488;&#35486;&#25991;&#23565;&#35695;.pdf</a> - on <abbr class="updated" title="2012-05-16T17:48:06.737Z">&#20116;&#26376; 16, 2012</abbr> by <span class="author"><span class="vcard"><a class="fn" href="mailto:pamei5566@gmail.com">&#26519;&#23395;&#32173;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/5095386761789439579"><a class="entry-content entry-title" href="&#33775;&#21488;&#35486;&#25991;&#23565;&#35695;.pot">&#33775;&#21488;&#35486;&#25991;&#23565;&#35695;.pot</a> - on <abbr class="updated" title="2012-05-16T09:55:34.705Z">&#20116;&#26376; 16, 2012</abbr> by <span class="author"><span class="vcard"><a class="fn" href="mailto:pamei5566@gmail.com">&#26519;&#23395;&#32173;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/8367434543212187720"><a class="entry-content entry-title" href="&#27700;&#30284;p.3~5.doc">&#27700;&#30284;p.3~5.doc</a> - on <abbr class="updated" title="2012-05-02T09:46:54.019Z">&#20116;&#26376; 2, 2012</abbr> by <span class="author"><span class="vcard"><a class="fn" href="mailto:pamei5566@gmail.com">&#26519;&#23395;&#32173;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/5138491026360251387"><a class="entry-content entry-title" href="&#27700;&#30284;   &#21608;&#37329;&#27874;.doc">&#27700;&#30284;   &#21608;&#37329;&#27874;.doc</a> - on <abbr class="updated" title="2012-04-18T08:59:46.720Z">&#22235;&#26376; 18, 2012</abbr> by <span class="author"><span class="vcard"><a class="fn" href="mailto:pamei5566@gmail.com">&#26519;&#23395;&#32173;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/9157232151126116716"><a class="entry-content entry-title" href="siukai-ATA098141..xls">siukai-ATA098141..xls</a> - on <abbr class="updated" title="2012-03-14T11:55:18.530Z">&#19977;&#26376; 14, 2012</abbr> by <span class="author"><span class="vcard"><a class="fn" href="mailto:pamei5566@gmail.com">&#26519;&#23395;&#32173;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/6325212455420097720"><a class="entry-content entry-title" href="ata098141.xls">ata098141.xls</a> - on <abbr class="updated" title="2012-03-06T14:03:58.949Z">&#19977;&#26376; 6, 2012</abbr> by <span class="author"><span class="vcard"><a class="fn" href="mailto:pamei5566@gmail.com">&#26519;&#23395;&#32173;</a></span></span> (Version <span class="sites:revision">1</span>)</div></div></div></td></tr></table></body></html>