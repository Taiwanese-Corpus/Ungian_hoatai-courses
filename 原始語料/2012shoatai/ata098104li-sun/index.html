<html><head><title>ATA098104&#38515;&#20432;&#28147;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../ata098101liam-gi/index.html">ATA098101&#26519;&#24565;&#23452;</a></small></td></tr><tr><td><small>ATA098104&#38515;&#20432;&#28147;</small></td></tr><tr><td><small><a href="../ata098105bun-hing/index.html">ATA098105&#24373;&#25991;&#39336;</a></small></td></tr><tr><td><small><a href="../ata098108hui-sim/index.html">ATA098108&#39640;&#24935;&#24515;</a></small></td></tr><tr><td><small><a href="../ata098109u-tsiat/index.html">ATA098109&#37912;&#20110;&#25463;</a></small></td></tr><tr><td><small><a href="../ata098111an-ping/index.html">ATA098111&#24278;&#26191;&#24179;</a></small></td></tr><tr><td><small><a href="../ata098112uan-ki/index.html">ATA098112&#32645;&#29740;&#26827;</a></small></td></tr><tr><td><small><a href="../ata098113gi-tsin/index.html">ATA098113&#26954;&#27778;&#33275;</a></small></td></tr><tr><td><small><a href="../ata098115tsu-hun/index.html">ATA098115&#34311;&#36039;&#21211;</a></small></td></tr><tr><td><small><a href="../ata098118bi-tsu/index.html">ATA098118&#29579;&#24494;&#24904;</a></small></td></tr><tr><td><small><a href="../ata098119hui-kuan/index.html">ATA098119&#33674;&#24800;&#35264;</a></small></td></tr><tr><td><small><a href="../ata098121tsing-hian/index.html">ATA098121&#32645;&#25919;&#36066;</a></small></td></tr><tr><td><small><a href="../ata098123iok-ting/index.html">ATA098123&#34081;&#32946;&#24237;</a></small></td></tr><tr><td><small><a href="../ata098124sing-ing/index.html">ATA098124&#34311;&#32854;&#35424;</a></small></td></tr><tr><td><small><a href="../ata098125nga-ting/index.html">ATA098125&#35377;&#38597;&#23159;</a></small></td></tr><tr><td><small><a href="../ata098126siau-ham/index.html">ATA098126&#34311;&#31601;&#28085;</a></small></td></tr><tr><td><small><a href="../ata098127hing-bun/index.html">ATA098127&#24373;&#39336;&#25991;</a></small></td></tr><tr><td><small><a href="../ata098129phai-suan/index.html">ATA098129&#21555;&#27803;&#29831;</a></small></td></tr><tr><td><small><a href="../ata098131gi-kiat/index.html">ATA098131&#26446;&#23452;&#28500;</a></small></td></tr><tr><td><small><a href="../ata098132tshian-hui/index.html">ATA098132&#26446;&#33418;&#24935;</a></small></td></tr><tr><td><small><a href="../ata098134tshai-iong/index.html">ATA098134&#35613;&#37319;&#23481;</a></small></td></tr><tr><td><small><a href="../ata098135it-kiat/index.html">ATA098135&#40643;&#19968;&#20625;</a></small></td></tr><tr><td><small><a href="../ata098137tik-kong/index.html">ATA098137&#38515;&#24503;&#20809;</a></small></td></tr><tr><td><small><a href="../ata098140hiok-ting/index.html">ATA098140&#38515;&#37057;&#23159;</a></small></td></tr><tr><td><small><a href="../ata098141kui-ui/index.html">ATA098141&#26519;&#23395;&#32173;</a></small></td></tr><tr><td><small><a href="../ata098142bun-i/index.html">ATA098142&#24373;&#25991;&#24609;</a></small></td></tr><tr><td><small><a href="../ata098143kiat-ju/index.html">ATA098143&#21129;&#28500;&#28189;</a></small></td></tr><tr><td><small><a href="../ata098146ui-ni/index.html">ATA098146&#24464;&#26256;&#22958;</a></small></td></tr><tr><td><small><a href="../ata098147ui-ting/index.html">ATA098147&#26041;&#38859;&#23159;</a></small></td></tr><tr><td><small><a href="../ata098149po-giok/index.html">ATA098149&#26041;&#23542;&#29577;</a></small></td></tr><tr><td><small><a href="../ata098151ka-ju/index.html">ATA098151&#35377;&#23478;&#29788;</a></small></td></tr><tr><td><small><a href="../ata098181ka-iong/index.html">ATA098181&#39015;&#20339;&#23481;</a></small></td></tr><tr><td><small><a href="../ata099135ik-ham/index.html">ATA099135&#37041;&#20134;&#28085;</a></small></td></tr><tr><td><small><a href="../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2012shoatai/1024225988850185939"><h3><span class="entry-title">ATA098104&#38515;&#20432;&#28147;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<div><font size='4' color='#0000ff'>才85歲个查某人</font></div>
<div><font size='3'><br/></font></div>
<div><b><font style='BACKGROUND-COLOR:rgb(153,153,153)' size='3' color='#ffffff'>ㄧ</font></b></div>
<div><font size='3'> </font></div>
<div><font size='3'><i>P1</i></font><u><font size='3'><br/></font></u></div>
<div><font size='3'>連紲落了幾若天<font color='#ff0000'>的</font>雨，衫佮被仔攏有真重<font color='#ff0000'>的</font>臭殕味，氣味有夠<font color='#ff0000'>䆀</font>。</font></div>
<div><font size='3'>林秋生佇眠床頂反來反去，一直吐大氣，而且講:</font></div>
<div><font size='3'>「老矣,<font color='#ff0000'>害</font>矣......」更加重逐家的憂悶。</font></div>
<div><font size='3'>按呢的環境佮天氣，逐家攏真鬱卒，啥人欲聽伊佇遐講彼寡失志的話！睏佇伊邊仔的人攏走了了。就算是倒佇伊身邊看冊的我也感著伊的聲非常<font color='#0000ff'>刺耳</font>，齷齪起來，冊嘛看袂落去矣。</font></div>
<div><font size='3'>「四十幾出頭，著規工『老矣,<font color='#ff0000'>害</font>矣......』成啥物體統！你看<font color='#ff0000'>老楊</font>，伊比你加<font color='#ff0000'>了</font>咧欲二十歲，六十嘛欲到矣，抑毋是閣活跳跳，學習佮工課攏毋認輸......」</font></div>
<div>
<div><font size='3'><br/><i>P2</i></font></div>
<div><font size='3'> </font></div>
<div><font size='3'>老蔡結<font color='#0000ff'>著</font>目眉，<font color='#0000ff'>予</font>伊教示了後，嘛走矣。</font></div>
<div><font size='3'>當然，我也<font color='#0000ff'>感著</font>真袂爽快，翻身坐起來，共冊囥落來，共老花目鏡挈佇手內看<font color='#0000ff'>著</font>伊。才看<font color='#0000ff'>到</font>伊兩蕊目睭咧流目屎，目屎沿<font color='#0000ff'>了</font>喙䫌滴佇眠床頂。齷齪佮袂爽快的感覺變成<font color='#0000ff'>了</font>同情。</font></div>
<div><font size='3'>「你感<font color='#0000ff'>到</font>啥物所在袂爽快--mah？」</font></div>
<div><font size='3'>我叫是伊是破病矣。</font></div>
<div><font size='3'>伊講：</font></div>
<div><font size='3'>「幾若天矣，就是腰痠骨頭痛，飯也食袂落......」</font></div>
<div><font size='3'>伊的面色真正青恂恂，規工倒佇眠床反來反去，ㄧ點精神嘛毋。</font></div>
<div><font size='3'>我馬上去外面揣醫生來<font color='#0000ff'>予</font>伊看。</font></div>
<div><font size='3'>醫生看<font color='#0000ff'>了</font>真久嘛揣袂出是啥物病，<font color='#0000ff'>便問了</font>足濟問題......</font></div>
<div><font size='3'>「是毋是腹肚疼？......有瀉腹無？......嚨喉會疼無？......有咳嗽無？」</font></div>
<div><font size='3'>「無矣......只有腰痠背痛......」</font></div>
<div><font size='3'>醫生閣問足濟問題，自頭看到尾，抑是毋知影為啥物。伊會使回答的只是：</font></div>
<div><font size='3'>「全身無力，頭眩目暗，腰痠背痛......」結果抑是吐大氣講</font></div>
<div><font size='3'>「老矣, <span style='COLOR:rgb(255,0,0)'>害</span>矣......」</font></div></div>
<div><font size='3'><i><br/></i></font><font size='3'><i>P3</i></font></div>
<div><font size='3'><br/><font color='#666666'>醫生啥物辦法攏毋，欲走的時佮我笑笑的講：</font></font></div>
<div>
<div><font size='3' color='#666666'>「予伊食幾粒仔的維他命看覓......」</font></div>
<div><font size='3' color='#666666'>醫生離開的時，我綴伊到外口，提出足濟的問題，想欲問清楚林秋生到底是啥物病。</font></div>
<div>
<div><font size='3' color='#666666'>「是欠血。毋過，欲揣著引起的原因，才會使做根本的治療。呼吸器官的毛病，消化器官的毛病等等......足濟的毛病攏會引起欠血，但是佇遮，足濟是因寄生蟲......比論鉤蟲、蛔蟲、鞭蟲等等引起的。」</font></div>
<div>
<div><font size='3' color='#666666'>我遵照醫生的指示，馬上揣著一个番仔火的盒仔交予林秋生，叫伊去便所時用一點仔屎尿挈去醫務所檢查。</font></div>
<div><font size='3' color='#666666'>醫務人員攏是學生，是真頂真的，一連檢查了三擺，攏毋揣著寄生蟲的影跡。</font></div>
<div><font size='3' color='#666666'>「真奇怪！」</font></div>
<div><font size='3' color='#666666'>醫生想了閣想，結果抑是想袂出答案來。</font></div>
<div><font size='3' color='#666666'>「等有閒閣再來做別的檢查--pah！」</font></div></div></div>
<div><font size='3'><br/><font color='#ffffff'><b style='BACKGROUND-COLOR:rgb(153,153,153)'>二</b></font></font></div></div>
<div><font size='3'> </font></div>
<div><span style='BACKGROUND-COLOR:rgb(255,255,255)'><font size='3' color='#666666'>我借著一本冊，是寫昆蟲的生活的，非常趣味，但是限期只有兩工。</font></span></div>
<div><font size='3'><span style='BACKGROUND-COLOR:rgb(255,255,255)'><font color='#666666'><br/></font></span><font color='#666666'><i style='BACKGROUND-COLOR:rgb(255,255,255)'>P4</i></font></font></div>
<div><font size='3'><span style='BACKGROUND-COLOR:rgb(255,255,255)'><font color='#666666'><br/></font></span><span style='BACKGROUND-COLOR:rgb(255,255,255)'><font color='#666666'>三百多頁的冊，日時又閣真毋閒，除了開夜車，著無法度佇限期內看了。好佳哉我的眠床的位就佇油舉仔下底，會使倒佇眠床舖開夜車，袂妨害別人的睏眠；便就是暗暝開始矣。</font></span></font></div>
<div>
<div><span style='BACKGROUND-COLOR:rgb(255,255,255)'><font size='3' color='#666666'>冊看到十二點時，我起床去便所一擺，看著逐家攏睏熟矣，有一寡人睏甲鼾鼾叫。兩點，三點，四點，我不時為林秋生的吐大氣分心，煩死矣。也真為伊掛心。</font></span></div>
<div><span style='BACKGROUND-COLOR:rgb(255,255,255)'><font size='3' color='#666666'>天得欲光時，我佮林秋生講：</font></span></div>
<div><span style='BACKGROUND-COLOR:rgb(255,255,255)'><font size='3' color='#666666'>「你好親像規暗攏無睏？」</font></span></div>
<div><span style='BACKGROUND-COLOR:rgb(255,255,255)'><font size='3' color='#666666'>「是矣，就是睏袂去......」閣來一个吐大氣。</font></span></div>
<div><span style='BACKGROUND-COLOR:rgb(255,255,255)'><font size='3' color='#666666'>「為啥物？」</font></span></div>
<div><span style='BACKGROUND-COLOR:rgb(255,255,255)'><font size='3' color='#666666'>「大漢後生無佇厝，我煩惱厝內的人會枵死......」</font></span></div>
<div><span style='BACKGROUND-COLOR:rgb(255,255,255)'><font size='3' color='#666666'>「袂--pah......」</font></span></div>
<div><span style='BACKGROUND-COLOR:rgb(255,255,255)'><font size='3' color='#666666'>我只好用按呢無意義的話來安慰伊，嘛安慰我家己。阮的家境攏是差不多的。阮離開了遮爾久，只好靠大漢後生做一寡工，做小買賣來維持生活，如今大漢後生閣離家矣，賰年歲大身體䆀的牽手佮小弟小妹佇厝，按怎佇這個生活競爭激烈的時代活落去？難免也掛心起來矣。伊竟然佮我講：</font></span></div>
<div><span style='BACKGROUND-COLOR:rgb(255,255,255)'><font size='3' color='#666666'>「你是袂的。你讀過大學，做過大事，一定有祖產，一定有真濟的財產......」</font></span></div>
<div style='color:rgb(68,68,68)'><font size='3'><span style='BACKGROUND-COLOR:rgb(255,255,255)'><br/></span><font color='#666666'><i style='BACKGROUND-COLOR:rgb(255,255,255)'>P5</i></font></font></div>
<div><font size='3'><span style='BACKGROUND-COLOR:rgb(255,255,255)'><font color='#666666'><br/></font></span><span style='BACKGROUND-COLOR:rgb(255,255,255)'><font color='#666666'>我一聽到伊按呢講法，抑佇無意中吐大氣。莫講祖先的祖公產攏無，一个小小園丁、人一離家花木攏欲徛黃矣，閣會偷啥物步？但我毋願顯露出我的心虛，硬著頭皮講：</font></span></font></div>
<div>
<div><span style='BACKGROUND-COLOR:rgb(255,255,255)'><font size='3' color='#666666'>「一枝草一點露，一切生活攏會適應環境活落去的......」</font></span></div>
<div><span style='BACKGROUND-COLOR:rgb(255,255,255)'><font size='3' color='#666666'>固然，我tī--leh看的這本冊，作者舉例出足濟的實例來證明這個觀念，毋過，無法度適應而滅亡的實例竟然抑是仝款濟。</font></span></div>
<div><span style='BACKGROUND-COLOR:rgb(255,255,255)'><font size='3' color='#666666'>已經有幾位同窗的年輕某綴人走矣。這消息固然予in帶來打擊，想袂開的會起痟，想會開的卻認為走矣就算矣，嘛會使死心矣。</font></span></div>
<div><span style='BACKGROUND-COLOR:rgb(255,255,255)'><font size='3' color='#666666'>阮的某卻不然，攏是半百或是半百以上的老太婆，恐驚想欲綴人走抑袂有人欲矣，按呢就只好坐著遐等死--mah？</font></span></div>
<div><span style='BACKGROUND-COLOR:rgb(255,255,255)'><font size='3' color='#666666'>這是阮袂使回答抑袂使解決的問題，真正是ㄧ個有彼個心無彼個力的代誌。可是乾著急閣有啥誤用！阮只好互相鼓勵，抑向親人加油，希望逐家攏會使靠家己活落來，無管老的的少年的，就親像狗蟻佮蜂仝款，骨力去找食。僥倖心對生活無可能有幫助，哀哀叫佮嘆大氣閣甲害。</font></span></div>
<div style='color:rgb(68,68,68)'><font size='3'><span style='BACKGROUND-COLOR:rgb(255,255,255)'><br/></span><i style='background-color:rgb(255,255,255)'>P6</i></font></div>
<div style='color:rgb(68,68,68)'><font size='3'> </font></div></div>
<div style='color:rgb(68,68,68)'><span style='background-color:rgb(153,153,153);color:rgb(255,255,255)'><font size='3'>三</font></span></div>
<div><font size='3'><font color='#444444'><br/></font><font color='#666666'>過了兩禮拜,林秋生的家批來矣。</font></font></div>
<div><font size='3' color='#666666'>我感覺,伊看完家批了後,精神親像有振作一點矣。</font></div>
<div><font size='3' color='#666666'>雨抑停矣。</font></div>
<div><font size='3' color='#666666'>暗頓後我定定&amp;#x241ac;伊去運動場四界走，坐佇草地開講。雨後的天氣誠清爽。</font></div>
<div><font size='3' color='#666666'>「家批寫啥物？是無是有好消息？」</font></div>
<div><font size='3' color='#666666'>我問。</font></div>
<div><font size='3' color='#666666'>「你的話是對的。人總會想辦法來度過難關的......」伊講話的口氣非常嚴肅。</font></div>
<div><font size='3' color='#666666'>「是矣！」</font></div>
<div><font size='3' color='#666666'>我說。伊按呢改變予我非常歡喜。便問：</font></div>
<div><font size='3' color='#666666'>「今仔日身體有教好--mah？」</font></div>
<div><font size='3' color='#666666'>「心內有爽快一點矣。」</font></div>
<div><font size='3' color='#666666'>「是無是大漢後生轉來矣？」</font></div>
<div><font size='3' color='#666666'>「無是。毋過，厝裡的情形已經有改變矣。」</font></div>
<div><font size='3' color='#666666'>伊講了，自衫仔袋甲家批拿出來予我看。</font></div>
<div><font size='3'><font color='#444444'><br/></font><i>P7</i></font></div>
<div>
<div><font size='3'> </font></div>
<div style='color:rgb(68,68,68)'><span style='background-color:rgb(153,153,153);color:rgb(255,255,255)'><font size='3'>四</font></span></div>
<div style='color:rgb(68,68,68);font-weight:normal'><font size='3'> </font></div><span style='BACKGROUND-COLOR:rgb(68,68,68)'><font size='3'>
<div style='color:rgb(102,102,102)'>批是林秋生的某寫的。這個小學畢業著甲筆無緣的林太太，竟然又閣提起筆來矣。雖然寫了歪膏揤斜，錯字足濟，毋過感情有傳達出來矣。</div>
<div style='color:rgb(102,102,102)'>大概是按呢寫的：</div>
<div style='color:rgb(102,102,102)'>我幫別人洗衫的工錢抑袂拿到，米甕閣空矣。毋知影欲安怎。想欲甲厝邊借一寡仔米，閣驚拍謝，一借再借，當時才能還人......想著遮，著難開喙。早起，我甲賰的一把米，煮兩三碗的泔糜仔，乎小弟小妹食時，心內著急起來矣。</div>
<div style='color:rgb(102,102,102)'>真久以來無乎in紮便當，食遮一碗的泔糜仔，安怎來過遮工。</div>
<div style='color:rgb(102,102,102)'>我下定決心甲洗好的衫送去的時，先甲頭家借一點仔錢買米轉來；著吩咐嬰仔，下課了後較早轉來，我欲煮飯乎in食。</div>
<div style='color:rgb(102,102,102)'>無拄好的是，衫攏送去矣，主人攏無佇，一點仔的錢攏無借到，只有紮來一大包的垃圾衫。我一面洗衫，一面想下晡無米欲安怎。甲衫洗好晾好，我又閣到灶跤揣，想欲揣著幾个番薯嘛好，結果啥物攏無揣著。</div>
<div style='color:rgb(102,102,102)'>行進行出，著急著，嬰仔轉來無飯食欲安怎。佇厝空等抑毋是辦法，著閣去洗衫的頭家厝強扒躡想借錢，頭家娘正咧甲賰的飯菜佮水果皮倒做伙欲擲入去糞埽桶內底，斡頭問我有啥物代誌。</div>
<div style='color:rgb(102,102,102)'> </div>
<div style='color:rgb(102,102,102)'>
<div style='BACKGROUND-COLOR:rgb(255,255,255);COLOR:rgb(68,68,68)'><i>P8</i></div>
<div style='BACKGROUND-COLOR:rgb(255,255,255);COLOR:rgb(68,68,68)'> </div></div>
<div style='color:rgb(102,102,102)'>
<div>我講我想欲借一點仔錢買米。</div>
<div>伊竟然勒眉頭搖手講：</div>
<div>袂使袂使，這馬是幾月？你算算。你已經借去兩個月矣，閣借著是三个月份，看你按呢樣，抑是破病袂使洗矣，借的錢欲甲誰討？</div>
<div>我傷心的走轉厝，抑毋勇氣閣去別間借錢矣。轉到厝裡，倒嘛毋是，坐嘛毋是。</div>
<div>等著等著，空等，一直等到晚晡，嬰仔攏無轉來。我坐佇門前看了看，攏無看到嬰仔的影，只有看到別人家的煙筒開始起煙。一心想嬰仔為啥物這呢暗閣無轉來，一心又閣驚in轉來的時無飯食欲安怎？......</div>
<div>一直等到天攏暗去，心內愈著急，想欲到學校去問時，只行了兩步著感甲頭輕輕，跋倒佇門前，失去了知覺。佇欲倒落去的時，我閣煩惱嬰仔凡勢甲我仝款昏倒佇路上......</div>
<div>等我醒過來的時，竟然好好倒佇眠床頂，in一邊一个等佇我的身邊。電火親像有霧仝款。我伸手去摸in，小弟叫了起來。</div></div>
<div style='color:rgb(102,102,102)'><br/><span style='background-color:rgb(255,255,255);font-style:italic;color:rgb(68,68,68)'>P9</span></div>
<div style='color:rgb(102,102,102)'><br/></div>
<div><font color='#666666'>
<div>「阿母醒矣，緊甲糜捧來。」<br/>小妹著走去灶跤捧來一碗糜，面頂閣囥著幾片醬瓜仔，徛佇我的面頭前。我勉強爬起來接過靡，驚訝的問：<br/>「這米是綴叨位來的？」<br/>足濟工來，阮每工攏啉真稀的泔糜仔，只有囥一點仔的鹽，我驚嬰仔枵甲會起歹想法去偷人的物件。<br/>「阮上山去揣野花來賣的，阮的同學有一个厝內是種花的，tshuā阮去揣幫阮賣，賣了幾塊錢......」小弟講。<br/>「阮買了兩斤米，抑買了醬瓜仔，順煞拾轉來一大捆的柴......」小妹續咧講。<br/>「苦命的嬰仔......恁今仔日無去上課？」<br/>我搖了搖頭，目屎攏流落來矣。<br/>「無，阮有去上課，今仔日是拜六，下晡無課。明仔載......」小弟講到遮，小妹著搶去講：<br/>「明仔載，阮會使一透早著去，會使多揣一寡仔來賣。彼個同學閣講，無代誌的時陣會使到伊的花園鬥相共，沃水佮除草......嘛會使趁一點子錢......」</div>
<div> </div>
<div><span style='background-color:rgb(255,255,255);font-style:italic;color:rgb(68,68,68)'>P10</span> </div>
<div style='color:rgb(102,102,102)'><br/> 這馬，嬰仔逐工按呢做，我抑多揣著幾个頭家來洗衫，生活是無問題矣。厝邊嘛真鬥相共。買兩隻豬母央我飼，條件是生了豬仔五比一就是阮會使得著五伊抽一<br/>，比一般優渥，遮咧收入會使予兩个嬰仔繳學費。以後我會更加好。<br/>開始的時我驚嬰仔傷無閒會影響in的功課，其實，in知影雙手會使做任何代誌，因為家己的自食其力又閣加強了生活佮學習的信心，精神誠好。......</div>
<div style='color:rgb(102,102,102)'> </div>
<div style='color:rgb(102,102,102)'>
<div><font style='BACKGROUND-COLOR:rgb(153,153,153)' color='#ffffff'>五</font></div>
<div> </div>
<div>這張批佇文字上雖然有真濟問題，我煞看了真有感覺嘛感動，伊比遐無破病閣一直哀的的空洞文章好濟矣，比遐烏白亂叫的宣傳文章好濟矣，比遐刁工刺激感覺的垃圾文章抑好濟矣。因為這張批內底充滿人情味，而且會使予讀批的人奮鬥的精神。<br/>我佇秋生的肩頭拍一下叫好。可能是拍了傷重，又閣商突然，予伊驚了一跳。<br/>伊緊張一下，莫名其妙的一直甲我看。<br/>「好矣！誠好！」聽我按呢講，伊才鬆一口氣笑出來。<br/>自從了後秋生的精神規个好起來。免閣食藥仔抑會使逐工食真濟，暗時抑睏了真好。足久以來我一直佇早起佮暗時愛做體操，因為按呢鬆筋骨，對身軀佮精神攏有幫助，伊抑揣我做伙做矣。伊的面色變好矣，有講有笑，哀哀叫、吐大氣佮「老矣,害矣」的話抑結束矣，自然別人嘛袂閣對伊結眉頭。真明顯的，伊的工作佮學習攏有進步。</div>
<div> </div>
<div><span style='background-color:rgb(255,255,255);font-style:italic;color:rgb(68,68,68)'>P11</span></div>
<div> </div>
<div>幾天了後，伊抑綴人上山砍草矣，一轉來著來揣我，親像跋倒仝款，規身是土。</div>
<div>「會堪著嗎？會累無？」我問。</div>
<div>「袂，我不敢閣講漏氣的話矣。」</div>
<div>「為啥物？你足久無上山，覺著累一寡仔是難免的吧？」</div>
<div>「今仔日我非常歡喜，老實講，一點仔攏無感到累。」</div>
<div>「為啥物歡喜？」</div>
<div>「佇山頂拄著一个查某......」</div>
<div>「嘿！拄著一个查某竟然歡喜甲按呢？」</div>
<div>伊笑了起來講：</div>
<div>「你莫作歹的解釋！」</div>
<div>「佗位是歹的？查埔會使看著查某著歡喜就是青春活力的表現，有啥物毋好？按呢你無閣哀哀叫、吐大氣，無閣講「老矣，害矣」的話，毋但對你家己好，對逐家抑好。」</div>
<div>「毋是，毋是，毋是遮个意思，你聽我講吧。今仔日我上山，行到嘎龜崎，你知影彼个山坡是真難行的；我足濟擺跋倒，差一點著欲落到坡下面。行到坡頂已經是滿身驅的汗，氣差一點仔喘無過。我徛佇坡頂時，斡頭一看，你臆......看著啥物？」</div>
<div><br/></div>
<div><span style='background-color:rgb(255,255,255);font-style:italic;color:rgb(68,68,68)'>P12</span></div>
<div><br/></div>
<div>
<div><div>「你拄才毋是講過矣？是一个美麗的小姑娘！」</div><div>「嘿！」伊笑的講：</div><div>「是一位頭毛全白的老太太......」</div><div>「阿！」我有一點仔莫名奇妙，煞刁工甲伊講笑：</div><div>「想無到你竟然因為看著老太太煞按呢歡喜......」</div><div>「一點仔攏無錯，伊著親像一粒仙丹，予我振作起來，清神百倍...... 」</div><div>「嘿！」</div></div>
<div>
<div>「毋是，莫甲我拍斷。慢慢聽我講。伊一步一步行起來，行了步步攏真穩，親像行平路仝款，閣唱著山歌。一直行到坡頂我的邊仔來，氣連喘攏無。我問伊上山來欲創啥，伊講愛剉柴。兩小時過了後，阮甲柴剉好矣，佇咧歇睏時，老太太抑扛兩大捆的柴來矣。阮請伊啉一寡仔滾水，歇睏歇睏。伊講：大孫去金門無佇厝，孫媳婦做工去矣，閣有一个細漢孫佇咧讀冊，是中晝欲轉來食飯的。所以愛馬上趕轉去，無飯會煮袂赴。阮問伊今年幾歲矣，幾个少年人欲出手幫伊甲柴扛到坡下去，伊竟講：</div></div></div>
<div><span style='background-color:rgb(255,255,255);font-style:italic;color:rgb(68,68,68)'><br/>P13</span></div>
<div><br/><div>「才八十五歲而而」無愛人幫伊扛落去。「才八十五歲而而！」我嘛著生驚。我抑無六十，佇遮已經算是老矣，雖然抑無感覺「老矣,害矣」，毋過抑無想著「而而」遮个詞。</div><div>「是矣！伊講才八十五歲而而，遮句話好比一劑強心針，按呢安怎叫我莫奮鬥起來！」</div>「對，遮个歡喜的代誌，你應該甲你的太太佮嬰仔，當作in甲家境改善的禮物。」<br/>「對矣！我馬上著寫！」<br/>佇邊仔聽的朋友攏笑起來矣，笑甲足歡喜！親像攏少幾十歲仝款。</div>
<div> </div>
<div> </div>
<div style='text-align:right'><em>－－－－－－－本篇原作日文，刊載於一九五七年《新生活壁報》</em></div></div></font></div></font></span></div></div></div></td></tr></tbody></table></div></div><br /><small>Updated on <abbr class="updated" title="2012-06-23T15:14:08.802Z">&#20845;&#26376; 23, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="history.html">Version <span class="sites:revision">31</span></a>)</small><br /><br /></div><hr /><div><b>Attachments (4)</b><br /><br /><div class="hentry attachment" id="https://sites.google.com/feeds/content/site/2012shoatai/8434179821614109291"><a class="entry-content entry-title" href="final-ATA098104.xls(x).xls">final-ATA098104.xls(x).xls</a> - on <abbr class="updated" title="2012-06-12T12:29:44.782Z">&#20845;&#26376; 12, 2012</abbr> by <span class="author"><span class="vcard"><a class="fn" href="mailto:angelchen2727@gmail.com">&#38515;&#20432;&#28147;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/7979254017798716321"><a class="entry-content entry-title" href="&#26954;&#36917;-&#25165;&#20843;&#21313;&#20116;&#27506;&#30340;&#22899;&#20154; ATA098104.ppt">&#26954;&#36917;-&#25165;&#20843;&#21313;&#20116;&#27506;&#30340;&#22899;&#20154; ATA098104.ppt</a> - on <abbr class="updated" title="2012-05-30T17:44:31.355Z">&#20116;&#26376; 30, 2012</abbr> by <span class="author"><span class="vcard"><a class="fn" href="mailto:angelchen2727@gmail.com">&#38515;&#20432;&#28147;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/3236087533079699631"><a class="entry-content entry-title" href="siukai-ata098104.xls.xls">siukai-ata098104.xls.xls</a> - on <abbr class="updated" title="2012-03-14T08:45:23.627Z">&#19977;&#26376; 14, 2012</abbr> by <span class="author"><span class="vcard"><a class="fn" href="mailto:angelchen2727@gmail.com">&#38515;&#20432;&#28147;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/1264328680259120150"><a class="entry-content entry-title" href="ata098104.xls">ata098104.xls</a> - on <abbr class="updated" title="2012-02-22T06:34:49.768Z">&#20108;&#26376; 22, 2012</abbr> by <span class="author"><span class="vcard"><a class="fn" href="mailto:angelchen2727@gmail.com">&#38515;&#20432;&#28147;</a></span></span> (Version <span class="sites:revision">1</span>)</div></div></div></td></tr></table></body></html>