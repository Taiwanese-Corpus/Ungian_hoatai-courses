<html><head><title>ATA098104&#38515;&#20432;&#28147; (Version 13)</title></head><body><div class="hentry webpage" id="https://sites.google.com/feeds/content/site/2012shoatai/1024225988850185939"><h3><span class="entry-title">ATA098104&#38515;&#20432;&#28147;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><div><font size='4' color='#0000ff'>才85歲个查某人</font></div><div><br/></div><div><b><font style='background-color:rgb(153,153,153)' size='4' color='#ffffff'>ㄧ</font></b></div><div><u><font size='3'><br/></font></u></div><div><font size='3'><i>P1</i></font></div><div><u><font size='3'><br/></font></u></div><div>連紲落了幾若天<font color='#ff0000'>的</font>雨，衫佮被仔攏有真重<font color='#ff0000'>的</font>臭殕味，氣味有夠<font color='#ff0000'>䆀</font>。</div><div>林秋生佇眠床頂反來反去，一直吐大氣，而且講:</div><div>「老矣,<font color='#ff0000'>害</font>矣......」更加重逐家的憂悶。</div><div>按呢的環境佮天氣，逐家攏真鬱卒，啥人欲聽伊佇遐講彼寡失志的話！睏佇伊邊仔的人攏走了了。就算是倒佇伊身邊看冊的我也感<span style='font-size:small'>著</span>伊的聲非常刺耳，齷齪起來，冊嘛看袂落去矣。</div><div>「四十幾出頭，著規工『老矣,<font color='#ff0000'>害</font>矣......』成啥物體統！你看<font color='#ff0000'>老楊</font>，伊比你加<font color='#ff0000'>了</font>咧欲二十歲，六十嘛欲到矣，抑毋是閣活跳跳，學習佮工課攏毋認輸......」</div><div><div><font size='2'><br/></font></div><div><i><font size='3'>P2</font></i></div><div><i><font size='3'><br/></font></i></div><div><font size='2'>老蔡結著目眉，予伊教示了後，嘛走矣。</font></div><div><font size='2'>當然，我也感著真袂爽快，翻身坐起來，共冊囥落來，共老花目鏡挈佇手內看著伊。才看到伊兩蕊目睭咧流目屎，目屎沿了喙䫌滴佇眠床頂。齷齪佮袂爽快的感覺變成了同情。</font></div><div><font size='2'>「你感到啥物所在袂爽快--mah？」</font></div><div><font size='2'>我叫是伊是破病矣。</font></div><div><font size='2'>伊講：</font></div><div><font size='2'>「幾若天矣，就是腰痠骨頭痛，飯也食袂落......」</font></div><div><font size='2'>伊的面色真正青恂恂，規工倒佇眠床反來反去，ㄧ點精神嘛毋。</font></div><div><font size='2'>我馬上去外面揣醫生來予伊看。</font></div><div><font size='2'>醫生看了真久嘛揣袂出是啥物病，便問了足濟問題......</font></div><div><font size='2'>「是毋是腹肚疼？......有瀉腹無？......嚨喉會疼無？......有咳嗽無？」</font></div><div><font size='2'>「無矣......只有腰痠背痛......」</font></div><div><font size='2'>醫生閣問足濟問題，自頭看到尾，抑是毋知影為啥物。伊會使回答的只是：</font></div><div><font size='2'>「全身無力，頭眩目暗，腰痠背痛......」結果抑是吐大氣講</font></div><div><font size='2'>「老矣,</font>
<span style='color:rgb(255,0,0)'>害</span><font size='2'>矣......」</font></div></div><div><font size='3'><i><br/></i></font></div><div><font size='3'><i>P3</i></font></div><div><font size='2'><br/></font></div><div><div style='font-size:small'>醫生啥物辦法攏毋，欲走的時佮我笑笑的講：</div><div style='font-size:small'>「予伊食幾粒仔的維他命看覓......」</div><div style='font-size:small'>醫生離開的時，我綴伊到外口，提出足濟的問題，想欲問清楚林秋生到底是啥物病。</div><div style='font-size:small'><div>「是欠血。毋過，欲揣著引起的原因，才會使做根本的治療。呼吸器官的毛病，消化器官的毛病等等......足濟的毛病攏會引起欠血，但是佇遮，足濟是因寄生蟲......比論鉤蟲、蛔蟲、鞭蟲等等引起的。」</div><div><div>我遵照醫生的指示，馬上揣著一个番仔火的盒仔交予林秋生，叫伊去便所時用一點仔屎尿挈去醫務所檢查。</div><div>醫務人員攏是學生，是真頂真的，一連檢查了三擺，攏毋揣著寄生蟲的影跡。</div><div>「真奇怪！」</div><div>醫生想了閣想，結果抑是想袂出答案來。</div><div>「等有閒閣再來做別的檢查--pah！」</div></div></div><div style='font-size:small'><br/></div><div><font size='4' color='#ffffff'><b style='background-color:rgb(102,102,102)'>二</b></font></div></div><div><font size='4' color='#ffffff'><b style='background-color:rgb(102,102,102)'><br/></b></font></div><div><font color='#444444'><span style='background-color:rgb(102,102,102)'><div style='font-size:small'>我借著一本冊，是寫昆蟲的生活的，非常趣味，但是限期只有兩工。</div><div style='font-size:small'><br/></div><div><font size='3'><i>P4</i></font></div><div style='font-size:small'><br/></div><div><div style='font-size:small'>三百多頁的冊，日時又閣真毋閒，除了開夜車，著無法度佇限期內看了。好佳哉我的眠床的位就佇油舉仔下底，會使倒佇眠床舖開夜車，袂妨害別人的睏眠；便就是暗暝開始矣。</div><div style='font-size:small'>冊看到十二點時，我起床去便所一擺，看著逐家攏睏熟矣，有一寡人睏甲鼾鼾叫。兩點，三點，四點，我不時為林秋生的吐大氣分心，煩死矣。也真為伊掛心。</div><div style='font-size:small'>天得欲光時，我佮林秋生講：</div><div style='font-size:small'>「你好親像規暗攏無睏？」</div><div style='font-size:small'>「是矣，就是睏袂去......」閣來一个吐大氣。</div><div style='font-size:small'>「為啥物？」</div><div style='font-size:small'>「大漢後生無佇厝，我煩惱厝內的人會枵死......」</div><div style='font-size:small'>「袂--pah......」</div><div style='font-size:small'>我只好用按呢無意義的話來安慰伊，嘛安慰我家己。阮的家境攏是差不多的。阮離開了遮爾久，只好靠大漢後生做一寡工，做小買賣來維持生活，如今大漢後生閣離家矣，賰年歲大身體䆀的牽手佮小弟小妹佇厝，按怎佇這個生活競爭激烈的時代活落去？難免也掛心起來矣。伊竟然佮我講：</div><div style='font-size:small'>「你是袂的。你讀過大學，做過大事，一定有祖產，一定有真濟的財產......」</div><div style='font-size:small'><br/></div><div><font size='3'><i>P5</i></font></div><div style='font-size:small'><br/></div><div><font size='2'>我一聽到伊按呢講法，抑佇無意中吐大氣。</font></div></div></span></font></div></div></td></tr></tbody></table></div></div><br /><small>Updated on <abbr class="updated" title="2012-05-02T10:42:31.117Z">&#20116;&#26376; 2, 2012</abbr> by <span class="author"><span class="vcard"><a class="fn" href="mailto:angelchen2727@gmail.com">&#38515;&#20432;&#28147;</a></span></span> (<a href="../history.html">Version <span class="sites:revision">13</span></a>)</small><br /></div></div></body></html>