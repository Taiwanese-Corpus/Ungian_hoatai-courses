<html><head><title>ATA098104&#38515;&#20432;&#28147; (Version 18)</title></head><body><div class="hentry webpage" id="https://sites.google.com/feeds/content/site/2012shoatai/1024225988850185939"><h3><span class="entry-title">ATA098104&#38515;&#20432;&#28147;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><div><font size='4' color='#0000ff'>才85歲个查某人</font></div><div><br/></div><div><b><font style='background-color:rgb(153,153,153)' size='4' color='#ffffff'>ㄧ</font></b></div><div><u><font size='3'><br/></font></u></div><div><font size='3'><i>P1</i></font></div><div><u><font size='3'><br/></font></u></div><div>連紲落了幾若天<font color='#ff0000'>的</font>雨，衫佮被仔攏有真重<font color='#ff0000'>的</font>臭殕味，氣味有夠<font color='#ff0000'>䆀</font>。</div><div>林秋生佇眠床頂反來反去，一直吐大氣，而且講:</div><div>「老矣,<font color='#ff0000'>害</font>矣......」更加重逐家的憂悶。</div><div>按呢的環境佮天氣，逐家攏真鬱卒，啥人欲聽伊佇遐講彼寡失志的話！睏佇伊邊仔的人攏走了了。就算是倒佇伊身邊看冊的我也感<span style='font-size:small'>著</span>伊的聲非常刺耳，齷齪起來，冊嘛看袂落去矣。</div><div>「四十幾出頭，著規工『老矣,<font color='#ff0000'>害</font>矣......』成啥物體統！你看<font color='#ff0000'>老楊</font>，伊比你加<font color='#ff0000'>了</font>咧欲二十歲，六十嘛欲到矣，抑毋是閣活跳跳，學習佮工課攏毋認輸......」</div><div><div><font size='2'><br/></font></div><div><i><font size='3'>P2</font></i></div><div><i><font size='3'><br/></font></i></div><div><font size='2'>老蔡結著目眉，予伊教示了後，嘛走矣。</font></div><div><font size='2'>當然，我也感著真袂爽快，翻身坐起來，共冊囥落來，共老花目鏡挈佇手內看著伊。才看到伊兩蕊目睭咧流目屎，目屎沿了喙䫌滴佇眠床頂。齷齪佮袂爽快的感覺變成了同情。</font></div><div><font size='2'>「你感到啥物所在袂爽快--mah？」</font></div><div><font size='2'>我叫是伊是破病矣。</font></div><div><font size='2'>伊講：</font></div><div><font size='2'>「幾若天矣，就是腰痠骨頭痛，飯也食袂落......」</font></div><div><font size='2'>伊的面色真正青恂恂，規工倒佇眠床反來反去，ㄧ點精神嘛毋。</font></div><div><font size='2'>我馬上去外面揣醫生來予伊看。</font></div><div><font size='2'>醫生看了真久嘛揣袂出是啥物病，便問了足濟問題......</font></div><div><font size='2'>「是毋是腹肚疼？......有瀉腹無？......嚨喉會疼無？......有咳嗽無？」</font></div><div><font size='2'>「無矣......只有腰痠背痛......」</font></div><div><font size='2'>醫生閣問足濟問題，自頭看到尾，抑是毋知影為啥物。伊會使回答的只是：</font></div><div><font size='2'>「全身無力，頭眩目暗，腰痠背痛......」結果抑是吐大氣講</font></div><div><font size='2'>「老矣,</font>
<span style='color:rgb(255,0,0)'>害</span><font size='2'>矣......」</font></div></div><div><font size='3'><i><br/></i></font></div><div><font size='3'><i>P3</i></font></div><div><font size='2'><br/></font></div><div><div style='font-size:small'><font color='#666666'>醫生啥物辦法攏毋，欲走的時佮我笑笑的講：</font></div><div style='font-size:small'><font color='#666666'>「予伊食幾粒仔的維他命看覓......」</font></div><div style='font-size:small'><font color='#666666'>醫生離開的時，我綴伊到外口，提出足濟的問題，想欲問清楚林秋生到底是啥物病。</font></div><div style='font-size:small'><div><font color='#666666'>「是欠血。毋過，欲揣著引起的原因，才會使做根本的治療。呼吸器官的毛病，消化器官的毛病等等......足濟的毛病攏會引起欠血，但是佇遮，足濟是因寄生蟲......比論鉤蟲、蛔蟲、鞭蟲等等引起的。」</font></div><div><div><font color='#666666'>我遵照醫生的指示，馬上揣著一个番仔火的盒仔交予林秋生，叫伊去便所時用一點仔屎尿挈去醫務所檢查。</font></div><div><font color='#666666'>醫務人員攏是學生，是真頂真的，一連檢查了三擺，攏毋揣著寄生蟲的影跡。</font></div><div><font color='#666666'>「真奇怪！」</font></div><div><font color='#666666'>醫生想了閣想，結果抑是想袂出答案來。</font></div><div><font color='#666666'>「等有閒閣再來做別的檢查--pah！」</font></div></div></div><div style='font-size:small'><br/></div><div><font size='4' color='#ffffff'><b style='background-color:rgb(153,153,153)'>二</b></font></div></div><div><font size='4' color='#ffffff'><b style='background-color:rgb(102,102,102)'><br/></b></font></div><div><div style='font-size:small'><span style='background-color:rgb(255,255,255)'><font color='#666666'>我借著一本冊，是寫昆蟲的生活的，非常趣味，但是限期只有兩工。</font></span></div><div style='font-size:small'><span style='background-color:rgb(255,255,255)'><font color='#666666'><br/></font></span></div><div><font size='3' color='#666666'><i style='background-color:rgb(255,255,255)'>P4</i></font></div><div style='font-size:small'><span style='background-color:rgb(255,255,255)'><font color='#666666'><br/></font></span></div><div><div style='font-size:small'><span style='background-color:rgb(255,255,255)'><font color='#666666'>三百多頁的冊，日時又閣真毋閒，除了開夜車，著無法度佇限期內看了。好佳哉我的眠床的位就佇油舉仔下底，會使倒佇眠床舖開夜車，袂妨害別人的睏眠；便就是暗暝開始矣。</font></span></div><div style='font-size:small'><span style='background-color:rgb(255,255,255)'><font color='#666666'>冊看到十二點時，我起床去便所一擺，看著逐家攏睏熟矣，有一寡人睏甲鼾鼾叫。兩點，三點，四點，我不時為林秋生的吐大氣分心，煩死矣。也真為伊掛心。</font></span></div><div style='font-size:small'><span style='background-color:rgb(255,255,255)'><font color='#666666'>天得欲光時，我佮林秋生講：</font></span></div><div style='font-size:small'><span style='background-color:rgb(255,255,255)'><font color='#666666'>「你好親像規暗攏無睏？」</font></span></div><div style='font-size:small'><span style='background-color:rgb(255,255,255)'><font color='#666666'>「是矣，就是睏袂去......」閣來一个吐大氣。</font></span></div><div style='font-size:small'><span style='background-color:rgb(255,255,255)'><font color='#666666'>「為啥物？」</font></span></div><div style='font-size:small'><span style='background-color:rgb(255,255,255)'><font color='#666666'>「大漢後生無佇厝，我煩惱厝內的人會枵死......」</font></span></div><div style='font-size:small'><span style='background-color:rgb(255,255,255)'><font color='#666666'>「袂--pah......」</font></span></div><div style='font-size:small'><span style='background-color:rgb(255,255,255)'><font color='#666666'>我只好用按呢無意義的話來安慰伊，嘛安慰我家己。阮的家境攏是差不多的。阮離開了遮爾久，只好靠大漢後生做一寡工，做小買賣來維持生活，如今大漢後生閣離家矣，賰年歲大身體䆀的牽手佮小弟小妹佇厝，按怎佇這個生活競爭激烈的時代活落去？難免也掛心起來矣。伊竟然佮我講：</font></span></div><div style='font-size:small'><span style='background-color:rgb(255,255,255)'><font color='#666666'>「你是袂的。你讀過大學，做過大事，一定有祖產，一定有真濟的財產......」</font></span></div><div style='color:rgb(68,68,68);font-size:small'><span style='background-color:rgb(255,255,255)'><br/></span></div><div><font size='3' color='#666666'><i style='background-color:rgb(255,255,255)'>P5</i></font></div><div style='font-size:small'><span style='background-color:rgb(255,255,255)'><font color='#666666'><br/></font></span></div><div><div style='font-size:small'><span style='background-color:rgb(255,255,255)'><font color='#666666'>我一聽到伊按呢講法，抑佇無意中吐大氣。莫講祖先的祖公產攏無，一个小小園丁、人一離家花木攏欲徛黃矣，閣會偷啥物步？但我毋願顯露出我的心虛，硬著頭皮講：</font></span></div><div style='font-size:small'><span style='background-color:rgb(255,255,255)'><font color='#666666'>「一枝草一點露，一切生活攏會適應環境活落去的......」</font></span></div><div style='font-size:small'><span style='background-color:rgb(255,255,255)'><font color='#666666'>固然，我tī--leh看的這本冊，作者舉例出足濟的實例來證明這個觀念，毋過，無法度適應而滅亡的實例竟然抑是仝款濟。</font></span></div><div style='font-size:small'><span style='background-color:rgb(255,255,255)'><font color='#666666'>已經有幾位同窗的年輕某綴人走矣。這消息固然予in帶來打擊，想袂開的會起痟，想會開的卻認為走矣就算矣，嘛會使死心矣。</font></span></div><div style='font-size:small'><span style='background-color:rgb(255,255,255)'><font color='#666666'>阮的某卻不然，攏是半百或是半百以上的老太婆，恐驚想欲綴人走抑袂有人欲矣，按呢就只好坐著遐等死--mah？</font></span></div><div style='font-size:small'><span style='background-color:rgb(255,255,255)'><font color='#666666'>這是阮袂使回答抑袂使解決的問題，真正是ㄧ個有彼個心無彼個力的代誌。可是乾著急閣有啥誤用！阮只好互相鼓勵，抑向親人加油，希望逐家攏會使靠家己活落來，無管老的的少年的，就親像狗蟻佮蜂仝款，骨力去找食。僥倖心對生活無可能有幫助，哀哀叫佮嘆大氣閣甲害。</font></span></div><div style='color:rgb(68,68,68);font-size:small'><span style='background-color:rgb(255,255,255)'><br/></span></div><div style='color:rgb(68,68,68);font-size:small'><i style='font-size:medium;background-color:rgb(255,255,255)'>P6</i></div><div style='color:rgb(68,68,68);font-size:small'><br/></div></div><div style='color:rgb(68,68,68);font-size:small'><span style='color:rgb(255,255,255);font-size:large;background-color:rgb(153,153,153)'>三</span></div><div style='color:rgb(68,68,68);font-size:small'><b style='color:rgb(255,255,255);font-size:large;background-color:rgb(68,68,68)'><br/></b></div><div><div><font size='2' color='#444444'><br/></font></div><div><font size='2' color='#666666'>過了兩禮拜,林秋生的家批來矣。</font></div><div><font size='2' color='#666666'>我感覺,伊看完家批了後,精神親像有振作一點矣。</font></div><div><font size='2' color='#666666'>雨抑停矣。</font></div><div><font size='2' color='#666666'>暗頓後我定定&amp;#x241ac;伊去運動場四界走，坐佇草地開講。雨後的天氣誠清爽。</font></div><div><font size='2' color='#666666'>「家批寫啥物？是無是有好消息？」</font></div><div><font size='2' color='#666666'>我問。</font></div><div><font size='2' color='#666666'>「你的話是對的。人總會想辦法來度過難關的......」伊講話的口氣非常嚴肅。</font></div><div><font size='2' color='#666666'>「是矣！」</font></div><div><font size='2' color='#666666'>我說。伊按呢改變予我非常歡喜。便問：</font></div><div><font size='2' color='#666666'>「今仔日身體有教好--mah？」</font></div><div><font size='2' color='#666666'>「心內有爽快一點矣。」</font></div><div><font size='2' color='#666666'>「是無是大漢後生轉來矣？」</font></div><div><font size='2' color='#666666'>「無是。毋過，厝裡的情形已經有改變矣。」</font></div><div><font size='2' color='#666666'>伊講了，自衫仔袋甲家批拿出來予我看。</font></div><div><font size='2' color='#444444'><br/></font></div><div><div style='font-size:13px;font-weight:normal;color:rgb(68,68,68)'><div style='font-size:small'><i style='font-size:medium'>P7</i></div><div style='font-size:small'><br/></div></div><div style='font-size:small;color:rgb(68,68,68)'><span style='color:rgb(255,255,255);font-size:large;background-color:rgb(153,153,153)'>四</span></div><div style='font-size:small;font-weight:normal;color:rgb(68,68,68)'><b style='color:rgb(255,255,255);font-size:large;background-color:rgb(68,68,68)'><br/></b></div><div><span style='background-color:rgb(68,68,68)'><div style='color:rgb(102,102,102);font-size:small'>批是林秋生的某寫的。這個小學畢業著甲筆無緣的林太太，竟然又閣提起筆來矣。雖然寫了歪膏揤斜，錯字足濟，毋過感情有傳達出來矣。</div><div style='color:rgb(102,102,102);font-size:small'>大概是按呢寫的：</div><div style='color:rgb(102,102,102);font-size:small'>我幫別人洗衫的工錢抑袂拿到，米甕閣空矣。毋知影欲安怎。想欲甲厝邊借一寡仔米，閣驚拍謝，一借再借，當時才能還人......想著遮，著難開喙。早起，我甲賰的一把米，煮兩三碗的泔糜仔，乎小弟小妹食時，心內著急起來矣。</div><div style='color:rgb(102,102,102);font-size:small'>真久以來無乎in紮便當，食遮一碗的泔糜仔，安怎來過遮工。</div><div style='color:rgb(102,102,102);font-size:small'>我下定決心甲洗好的衫送去的時，先甲頭家借一點仔錢買米轉來；著吩咐嬰仔，下課了後較早轉來，我欲煮飯乎in食。</div><div style='color:rgb(102,102,102);font-size:small'>無拄好的是，衫攏送去矣，主人攏無佇，一點仔的錢攏無借到，只有紮來一大包的垃圾衫。我一面洗衫，一面想下晡無米欲安怎。甲衫洗好晾好，我又閣到灶跤揣，想欲揣著幾个番薯嘛好，結果啥物攏無揣著。</div><div style='color:rgb(102,102,102);font-size:small'>行進行出，著急著，嬰仔轉來無飯食欲安怎。佇厝空等抑毋是辦法，著閣去洗衫的頭家厝強扒躡想借錢，頭家娘正咧甲賰的飯菜佮水果皮倒做伙欲擲入去糞埽桶內底，斡頭問我有啥物代誌。</div><div style='color:rgb(102,102,102);font-size:small'><br/></div><div style='color:rgb(102,102,102);font-size:small'><div style='color:rgb(68,68,68);background-color:rgb(255,255,255)'><i style='font-size:medium'>P8</i></div><br/></div><div style='color:rgb(102,102,102);font-size:small'><div>我講我想欲借一點仔錢買米。</div><div>伊竟然勒眉頭搖手講：</div><div>袂使袂使，這馬是幾月？你算算。你已經借去兩個月矣，閣借著是三个月份，看你按呢樣，抑是破病袂使洗矣，借的錢欲甲誰討？</div><div>我傷心的走轉厝，抑毋勇氣閣去別間借錢矣。轉到厝裡，倒嘛毋是，坐嘛毋是。</div><div>等著等著，空等，一直等到晚晡，嬰仔攏無轉來。我坐佇門前看了看，攏無看到嬰仔的影，只有看到別人家的煙筒開始起煙。一心想嬰仔為啥物這呢暗閣無轉來，一心又閣驚in轉來的時無飯食欲安怎？......</div><div>一直等到天攏暗去,心內愈著急,想欲到學校去問時,只行了兩步著感甲頭輕輕，跋倒佇門前，失去了知覺。佇欲倒落去的時，我閣煩惱嬰仔凡勢甲我仝款昏倒佇路上......</div><div>等我醒過來的時，竟然好好倒佇眠床頂，in一邊一个等佇我的身邊。電火親像有霧仝款。我伸手去摸in，小弟叫了起來。</div></div><div style='color:rgb(102,102,102);font-size:small'><br/><span style='color:rgb(68,68,68);font-style:italic;background-color:rgb(255,255,255);font-size:medium'>P9</span><br/></div><div><br/><font size='2' color='#666666'><div>「阿母醒矣，緊甲糜捧來。」</div><div>小妹</div></font></div></span></div></div></div></div></div></div></td></tr></tbody></table></div></div><br /><small>Updated on <abbr class="updated" title="2012-05-25T11:47:31.084Z">&#20116;&#26376; 25, 2012</abbr> by <span class="author"><span class="vcard"><a class="fn" href="mailto:angelchen2727@gmail.com">&#38515;&#20432;&#28147;</a></span></span> (<a href="../history.html">Version <span class="sites:revision">18</span></a>)</small><br /></div></div></body></html>