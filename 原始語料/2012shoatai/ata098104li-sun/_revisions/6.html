<html><head><title>ATA098104&#38515;&#20432;&#28147; (Version 6)</title></head><body><div class="hentry webpage" id="https://sites.google.com/feeds/content/site/2012shoatai/1024225988850185939"><h3><span class="entry-title">ATA098104&#38515;&#20432;&#28147;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><div><font size='4' color='#0000ff'>才85歲个查某人</font></div><div><br/></div><div><u><font size='3'>第一頁</font></u></div><div><u><font size='3'><br/></font></u></div><div>連紲落了幾若天个雨，衫佮被仔攏有真重个臭殕味，氣味有夠歹。</div><div>林秋生佇眠床頂反來反去，一直吐大氣，而且講:</div><div>「老矣,了矣......」更加重逐家个憂悶。</div><div>按呢个環境佮天氣，逐家攏真鬱卒，啥人欲聽伊佇遐講彼寡失志个話！睏佇伊邊仔个人攏走了了。就算是倒佇伊身邊看冊个我也感到伊个聲非常刺耳，齷齪起來，冊嘛看袂落去矣。</div><div>「四十幾出頭，著規工『老矣,了矣......』成啥物體統！你看老楊，伊比你加了咧欲二十歲，六十嘛欲到矣，抑毋是閣活跳跳，學習佮工課攏毋認輸......」</div><div><br/></div><div><u><font size='3'>第二頁</font></u></div><div><u><font size='3'><br/></font></u></div><div><font size='3'><div>老蔡結著目眉，予伊教示了後，嘛走矣。</div><div>當然，我也感著真袂爽快，翻身坐起來，共冊囥落來，共老花目鏡挈佇手內看著伊。才看到伊兩蕊目睭咧流目屎，目屎沿了喙䫌滴佇眠床頂。齷齪佮袂爽快个感覺變成了同情。</div><div>「你感到啥物所在袂爽快--mah？」</div><div>我叫是伊是破病矣。</div><div>伊講：</div><div>「幾若天矣，就是腰痠骨頭痛，飯也食袂落......」</div><div>伊个面色真正青恂恂，規工倒佇眠床反來反去，ㄧ點精神嘛毋。</div><div>我馬上去外面揣醫生來予伊看。</div><div>醫生看了真久嘛揣袂出是啥物病，便問了足濟問題......</div><div>「是毋是腹肚疼？......有瀉腹無？......嚨喉會疼無？......有咳嗽無？」</div><div>「無矣......只有腰痠背痛......」</div><div>醫生閣問足濟問題，自頭看到尾，抑是毋知影為啥物。伊會使回答个只是：</div><div>「全身無力，頭眩目暗，腰痠背痛......」結果抑是吐大氣講</div><div>「老矣,了矣......」</div></font></div></div></td></tr></tbody></table></div></div><br /><small>Updated on <abbr class="updated" title="2012-04-17T20:06:54.916Z">&#22235;&#26376; 17, 2012</abbr> by <span class="author"><span class="vcard"><a class="fn" href="mailto:angelchen2727@gmail.com">&#38515;&#20432;&#28147;</a></span></span> (<a href="../history.html">Version <span class="sites:revision">6</span></a>)</small><br /></div></div></body></html>