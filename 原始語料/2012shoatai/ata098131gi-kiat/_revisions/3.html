<html><head><title>ATA098131&#26446;&#23452;&#28500; (Version 3)</title></head><body><div class="hentry webpage" id="https://sites.google.com/feeds/content/site/2012shoatai/4400869739903464616"><h3><span class="entry-title">ATA098131&#26446;&#23452;&#28500;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>

<p><span style='font-family:新細明體,serif'>「</span><span style='font-family:新細明體,serif'>按呢你是真歡喜是</span><span style='font-family:新細明體,serif'>」</span></p>

<p><span style='font-family:新細明體,serif'>「<span lang='NL'>........</span>」</span></p>

<p><span style='font-family:新細明體,serif'>「無得確有真濟人佮你仝款會真無歡喜。不過我會盡力予大家歡喜。」</span></p>

<p><span style='font-family:新細明體,serif'>白玉珊先</span><span style='font-family:新細明體,serif' lang='NL'>tshuā</span><span style='font-family:新細明體,serif'>許濟明和財務部長陳經理見面。</span></p>

<p><span style='font-family:新細明體,serif'>以早</span><span style='font-family:新細明體,serif'>，</span><span style='font-family:新細明體,serif'>許濟明佇公司的時，就是佇陳經理下面做代誌，許濟明欲離開會時陣，陳經理捌假苦勸，</span><span style='font-family:新細明體,serif'>而且</span><span style='font-family:新細明體,serif'>佇董事長面前講現在會少年人無講道義，只看著眼前會小利，根本就是</span><span style='font-family:新細明體,serif'>忘恩背義，</span><span style='font-family:新細明體,serif'>毋知好䆀。董事長嘛綴咧罵</span><span style='font-family:新細明體,serif'>許濟明</span><span style='font-family:新細明體,serif'>忘恩背義，</span><span style='font-family:新細明體,serif'>這是白玉珊親目睭看著欸。</span></p>

<p><span style='font-family:新細明體,serif'>另外一方面，</span><span style='font-family:新細明體,serif'>許濟明嘛定定佇咧背後講陳經理無學問擱無本事，伊有一點點的成就，也全是靠著部下，全是部下的功勞，伊煞一個人享受。</span></p>

<p><span style='font-family:新細明體,serif'>白玉珊知影陳經理雖然無讀過啥乜冊，但是做人精光擱<span lang='NL'>gâu</span>，</span><span style='font-family:新細明體,serif'>而且</span><span style='font-family:新細明體,serif'>真認分，伊有今仔日的地位，嘛是伊家己奮鬥出來的。</span></p>

<p><span style='font-family:新細明體,serif'>白玉珊先共</span><span style='font-family:新細明體,serif'>許濟明<span lang='NL'>tshuā</span>到財務部，一方面是陳經理資格卡老，真受董事長的器重，一方面嘛真想欲看著二個人見面是按怎的情境。</span></p>

<p><span style='font-family:新細明體,serif'>白玉珊輕輕共門<span lang='NL'>kok</span>二个，共門拍開，擱共頭伸入去。陳經理共目鏡捒卡懸咧，看是白玉珊就緊徛起來。伊佇公司內底的地位不如陳經理，但是伊一向共白玉珊看做是董事長的人，對伊特別客氣。</span></p>

<p><span style='font-family:新細明體,serif' lang='NL'>----------------------------------------------------------------------------------------------------------------</span></p>

<p><span style='font-family:新細明體,serif'>白玉珊共門捒開，讓踮一爿嘛毋講話。</span><span style='font-family:新細明體,serif'>許濟明緊迒一大步入去，陳經理看著，隋離開伊的位，綴咧出來迎接，無想到伊年歲遮大，動作擱遐爾</span><span style='font-family:新細明體,serif' lang='EN-US'>bín-tsia</span><span style='font-family:Arial,sans-serif' lang='EN-US'>̍</span><span style='font-family:新細明體,serif' lang='EN-US'>t</span><span style='font-family:新細明體,serif'>。</span></p>

<p><span style='font-family:新細明體,serif'>許濟明也向前行幾大步。二个人手牽手，<u><span lang='NL'>ân ân</span>搝牢，</u>一直搖<span lang='NL'>buē</span>停。</span></p>

<p><span style='font-family:新細明體,serif'>「歡迎，歡迎，歡迎許常務。」陳經理滿面笑容，另外一支手輕輕拍對方的肩胛。</span></p>

<p><span style='font-family:新細明體,serif'>「擱希望陳經理像已早仝款，多方面共我牽教。」</span></p>

<p><span style='font-family:新細明體,serif'>「無啦，是你毋甘嫌。毋捌的所在也擱真濟，望許常務多多指教。」</span></p>

<p><span style='font-family:新細明體,serif'>「毋敢，毋敢。以後公司也擱有真濟所在愛陳經理繼續鬥相共咧。」</span></p>

<p><span style='font-family:新細明體,serif'>白玉珊</span><span style='font-family:新細明體,serif'>敢若</span><span style='font-family:新細明體,serif'>有一種</span><span style='font-family:新細明體,serif'>感</span><span style='font-family:新細明體,serif'>覺，姻二個人毋管是佇遏手、拍</span><span style='font-family:新細明體,serif'>肩胛，也是佇講話的時，攏敢若是咧比看誰利害，嘛隋時佇咧臆對方咧想啥，和氣中帶著敵意，誰嘛毋讓誰。佇外表上，二個人攏笑甲遐爾古錐、遐爾成懇，爭差無共心干挖出來。毋過對陳經理講話的口氣中，煞會當看出一個重臣的氣慨，相對佇許濟明的口氣中，煞是佇咧暗示伊是這間公司的主人。</span></p>

<p><span style='font-family:新細明體,serif'>「許常務請坐。」</span></p>

<p><span style='font-family:新細明體,serif'>「免啦，毋免客氣。以後濟咧是時間，再慢慢請教陳經理。」</span></p>

<p><span style='font-family:新細明體,serif'>「無啦，無啦。擱向望許常務多多提拔才是」</span></p>

<p><span style='font-family:新細明體,serif'>「陳經理實在傷客氣矣。」講煞，斡頭對</span><span style='font-family:新細明體,serif'>白玉珊講：「我也是去佮財務部的舊同事見一咧仔面。」</span></p>

<p><span style='font-family:新細明體,serif' lang='NL'> </span></p>

</div></td></tr></tbody></table></div></div><br /><small>Updated on <abbr class="updated" title="2012-04-26T01:59:11.052Z">&#22235;&#26376; 26, 2012</abbr> by <span class="author"><span class="vcard"><a class="fn" href="mailto:ijsmile99@gmail.com">&#26446;&#23452;&#28500;</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>