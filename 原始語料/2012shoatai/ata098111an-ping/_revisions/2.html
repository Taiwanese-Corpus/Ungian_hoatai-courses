<html><head><title>ATA098111&#24278;&#26191;&#24179; (Version 2)</title></head><body><div class="hentry webpage" id="https://sites.google.com/feeds/content/site/2012shoatai/1510256936839738372"><h3><span class="entry-title">ATA098111&#24278;&#26191;&#24179;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>

<p><span lang='EN-US'><span>  </span></span><span style='font-family:新細明體,serif'>豐岡樹脂工業總經理豐岡雅欲出差</span><span style='font-family:新細明體,serif'>，以台灣為起點，欲去越南、泰國、緬甸等東南亞地區旅行。出發進前，我</span><span style='font-family:新細明體,serif'>佇</span><span style='font-family:新細明體,serif'>日比谷的一間飯店的餐廳</span><span style='font-family:新細明體,serif'>佮</span><span style='font-family:新細明體,serif'>他</span><span style='font-family:新細明體,serif'>做夥</span><span style='font-family:新細明體,serif'>吃</span><span style='font-family:新細明體,serif'>暗頓</span><span style='font-family:新細明體,serif'>。</span></p>

<p><span style='font-family:新細明體,serif' lang='EN-US'><span>    </span></span><span style='font-family:新細明體,serif'>豐岡是我的戰友，而他這擺旅行的地方也是</span><span style='font-family:新細明體,serif'>阮</span><span style='font-family:新細明體,serif'>以前的戰場。彼場大戰到現在緊袂滿二十年了，可是</span><span style='font-family:新細明體,serif'>抑</span><span style='font-family:新細明體,serif'>無法度</span><span style='font-family:新細明體,serif'>袂記得</span><span style='font-family:新細明體,serif'>以前</span><span style='font-family:新細明體,serif'>仝</span><span style='font-family:新細明體,serif'>隊的同伴們，每年抑是每兩年攏會鬥陣</span><span style='font-family:新細明體,serif'>做夥</span><span style='font-family:新細明體,serif'>一擺，所以</span><span style='font-family:新細明體,serif'>三不五時嘛</span><span style='font-family:新細明體,serif'>會見到豐岡。不過，這擺是因為他的目的地並無單純，所以才會</span><span style='font-family:新細明體,serif'>仝</span><span style='font-family:新細明體,serif'>个時陣想欲互相邀請去吃飯。</span></p>

<p><span style='font-family:新細明體,serif' lang='EN-US'><span>    </span></span><span style='font-family:新細明體,serif'>本來應該</span><span style='font-family:新細明體,serif'>猶有</span><span style='font-family:新細明體,serif'>兩、三个人欲來，但是攏臨時有代誌只好取消，結果只有我</span><span style='font-family:新細明體,serif'>佮</span><span style='font-family:新細明體,serif'>他見著面，當然從一開始就毋是歡送會。</span></p>

<p><span lang='EN-US'><span>    </span></span><span style='font-family:新細明體,serif'>豐岡的肝</span><span lang='EN-US'>毋</span><span style='font-family:Cambria Math,serif' lang='EN-US'>̄</span><span style='font-family:新細明體,serif'>好，偏偏是一</span><span style='font-family:新細明體,serif'>个</span><span style='font-family:新細明體,serif'>喜愛好吃物件的人，所以直直擺脫不了彼種難看閣烏烏的臉。他是一</span><span style='font-family:新細明體,serif'>个</span><span style='font-family:新細明體,serif'>按怎講攏毋聽，干焦直直笑的人。酒量也無減少。</span></p>

<p><span lang='EN-US'><span>    </span></span><span style='font-family:新細明體,serif'>「記得是停戰彼一年，台灣也</span><span lang='EN-US'>tú</span><span style='font-family:新細明體,serif'>好天氣變涼的這</span><span style='font-family:新細明體,serif'>个</span><span style='font-family:新細明體,serif'>時節吧。」豐岡吃著奶油煎鱏魚，雄雄瞻頭講。</span></p>

<p><span lang='EN-US'><span>    </span></span><span style='font-family:新細明體,serif'>「啊啊，彼件代誌嗎？」我嘛頕頭。</span></p>

<p><span lang='EN-US'><span>    </span></span><span style='font-family:新細明體,serif'>戰爭結束時陣，阮攏佇台灣，對這咧土地的印象誠深。可以講戰爭的艱苦越予人感覺厭煩，戰爭結束時會當活著見面的感動就越強烈。但是台灣誠特別，佮那彼款因為戰爭而人民的生活困苦的土地有誠大的無仝。顛倒是，予壓抑的民眾力量一時仔攏爆發出來了。</span></p>

<p><span lang='EN-US'><span>    </span></span><span style='font-family:新細明體,serif'>親像過去予反到反面的壁上的裝飾品</span><span lang='EN-US'>ah</span><span style='font-family:新細明體,serif'>是毯仔彼種的物件，雄雄反回正面閣再掛上抑是鋪上</span><span lang='EN-US'>ê</span><span style='font-family:新細明體,serif'>款，忽然佇眼前充滿富有的景象，連阮軍隊攏想鑽入去民眾之中佮</span><span style='font-family:新細明體,serif'>in同化。代誌的經過，後壁閣慢慢講。總之，當時阮遮的戰友心中有一</span><span style='font-family:新細明體,serif'>个</span><span style='font-family:新細明體,serif'>共同的謎。阮下祕密的約束，若是戰後啥人有機會頭一</span><span style='font-family:新細明體,serif'>个</span><span style='font-family:新細明體,serif'>去台灣，一定欲重新回到彼</span><span style='font-family:新細明體,serif'>个</span><span style='font-family:新細明體,serif'>所在，解開這</span><span style='font-family:新細明體,serif'>个</span><span style='font-family:新細明體,serif'>謎。</span></p>

<p><span lang='EN-US'><span>    </span></span><span style='font-family:新細明體,serif'>彼時陣，阮</span><span style='font-family:新細明體,serif'>个</span><span style='font-family:新細明體,serif'>畢竟共同經歷一件奇怪的代誌。這</span><span style='font-family:新細明體,serif'>个</span><span style='font-family:新細明體,serif'>謎藏佇阮心中，到今仔日已經將近二十年了。</span></p>

<p><span lang='EN-US'><span>   </span></span><span style='font-family:新細明體,serif'>「果然是我欲背負這</span><span style='font-family:新細明體,serif'>个</span><span style='font-family:新細明體,serif'>秘密使命哪。」豐岡歡喜地笑著講：「阮公司佇東南亞</span><span lang='EN-US'>tú</span><span style='font-family:新細明體,serif'>著客戶時，我就知影代誌會演變成按呢。」</span></p>

</div></td></tr></tbody></table></div></div><br /><small>Updated on <abbr class="updated" title="2012-04-19T05:29:47.619Z">&#22235;&#26376; 19, 2012</abbr> by <span class="author"><span class="vcard"><a class="fn" href="mailto:ryoma2218@gmail.com">&#24278;&#26191;&#24179;</a></span></span> (<a href="../history.html">Version <span class="sites:revision">2</span></a>)</small><br /></div></div></body></html>