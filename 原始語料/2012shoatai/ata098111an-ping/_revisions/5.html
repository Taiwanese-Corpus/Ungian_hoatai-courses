<html><head><title>ATA098111&#24278;&#26191;&#24179; (Version 5)</title></head><body><div class="hentry webpage" id="https://sites.google.com/feeds/content/site/2012shoatai/1510256936839738372"><h3><span class="entry-title">ATA098111&#24278;&#26191;&#24179;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>

<p><span lang='EN-US'><span>  </span></span>豐岡樹脂工業總經理豐岡雅欲出差，以台灣做起點，欲去越南、泰國、緬甸等東南亞地區旅行。出發進前，我佇日比谷的一間飯店的餐廳佮<font style='color:rgb(0,0,0)' color='#ff0000'>伊</font>做夥食暗頓。</p>

<p><span lang='EN-US'><span>    </span></span>豐岡是我的戰友，伊這擺旅行的地方也是阮以前的戰場。彼場大戰到現在緊欲滿二十年，<font style='color:rgb(102,102,102);background-color:rgb(243,243,243)' color='#ff0000'>毋過</font><span style='color:rgb(102,102,102);background-color:rgb(243,243,243)'>抑無法度袂</span>記得以前仝隊的同伴，每年抑是每兩年攏會鬥陣做伙一擺，所以三不五時嘛會見著豐岡。毋過，這擺是因為<font color='#ff0000'><font color='#666666'>伊</font></font>的目的地並無單純，所以才會仝个時陣想欲互相邀請去食飯。</p>

<p><span lang='EN-US'><span>    </span></span><span>本來應該</span><span>猶有</span><span>兩、三个人欲來，但是攏臨時有代誌只好取消，結果只有我</span><span>佮</span><span>伊見著面，當然從一開始就毋是歡送會。</span></p>

<p><span lang='EN-US'><span>    </span></span><span>豐岡的肝</span><span lang='EN-US'>毋</span><span style='font-family:Cambria Math,serif' lang='EN-US'>̄</span><span>好，偏偏是一</span><span>个</span><span>喜愛好吃物件的人，所以直直擺脫不了彼種難看閣烏烏的臉。伊是一</span><span>个</span><span>按怎講攏毋聽，干焦直直笑的人。酒量也無減少。</span></p>

<p><span lang='EN-US'><span>    </span></span><span>「記得是停戰彼一年，台灣也</span><span lang='EN-US'>tú</span><span>好天氣變涼的這</span><span>个</span><span>時節吧。」豐岡食著奶油煎鱏魚，雄雄瞻頭講。</span></p>

<p><span lang='EN-US'><span>    </span></span><span>「啊啊，彼件代誌嗎？」我嘛頕頭。</span></p>

<p><span lang='EN-US'><span>    </span></span><span>戰爭結束時陣，阮攏佇台灣，對這咧土地的印象誠深。可以講戰爭的艱苦越予人感覺厭煩，戰爭結束時會當活著見面的感動就越強烈。但是台灣誠特別，佮彼款因為戰爭而人民的生活困苦的土地有誠大的無仝。顛倒是，予壓抑的民眾力量一時仔攏爆發出來了。</span></p>

<p><span lang='EN-US'><span>    </span></span><span>親像過去予反到反面的壁上的裝飾品</span><span lang='EN-US'>ah</span><span>是毯仔彼種的物件，雄雄反回正面閣再掛上抑是鋪上</span><span lang='EN-US'>ê</span><span>款，忽然佇眼前充滿富有的景象，連阮軍隊攏想鑽入去民眾之中佮</span><span>in同化。代誌的經過，後壁閣慢慢講。總之，當時阮遮的戰友心中有一</span><span>个</span><span>共同的謎。阮下祕密的約束，若是戰後啥人有機會頭一</span><span>个</span><span>去台灣，一定欲重新回到彼</span><span>个</span><span>所在，解開這</span><span>个</span><span>謎。</span></p>

<p><span lang='EN-US'><span>    </span></span><span>彼時陣，阮</span><span>个</span><span>畢竟共同經歷一件奇怪的代誌。這</span><span>个</span><span>謎藏佇阮心中，到今仔日已經將近二十年了。</span></p>

<p><span lang='EN-US'><span>   </span></span><span>「果然是我欲背負這</span><span>个</span><span>秘密使命哪。」豐岡歡喜地笑著講：「阮公司佇東南亞</span><span lang='EN-US'>tú</span><span>著客戶時，我就知影代誌會演變成按呢。」</span></p><p>

</p><p style='text-indent:18.0pt'><span style='font-family:新細明體,serif'>發生彼件代誌的時陣，你嘛是負責交涉的人。」我無奈的講：「今仔日三澤佇電話中講，雖然你無可能會袂記得，但伊也是欲叫我提醒你，經過台灣時，一定欲去確認彼件代誌。」</span></p>

<p><span lang='EN-US'><span>    </span></span><span style='font-family:新細明體,serif'>「其實中川嘛為了這件代誌拍電話予我。真奇怪，親像干焦彼件代誌，大家攏有心事的款。」</span></p>

<p style='text-indent:24.0pt'><span style='font-family:新細明體,serif'>豐岡講了無毋對。毋過，毋是親像伊所講的「秘密使命」的事件，嘛毋是了解代誌的真相就有人會受著傷害，抑是成為報紙題材這類的問題。彼確實是真奇妙的代誌，又閣發生佇戰爭結束了後的時陣，予人想起以早的代誌，當然足難予人袂記得。</span></p>

<p><span lang='EN-US'><span>    </span></span><span style='font-family:新細明體,serif'>「彼</span><span style='font-family:新細明體,serif'>个</span><span style='font-family:新細明體,serif'>所在這馬變成啥物款？我嘛真好奇，足想欲趕緊飛轉去看。所以疑問有找著答案抑是無，就是另一</span><span style='font-family:新細明體,serif'>个代誌</span><span style='font-family:新細明體,serif'>，橫直我答應恁，到時陣我一定會去現場看覓。」豐岡放下</span><span lang='EN-US'>fork</span><span style='font-family:新細明體,serif'>，伸手攑</span><span lang='EN-US'>wine</span><span style='font-family:新細明體,serif'>：「假使是發生佇恆春抑是花蓮這僻遠的地區，我就毋敢保證可當找著時間通去；但是彼是發生佇台北市內的代誌，所以無問題。干焦市區的模樣攏變啊，就算去遐，嘛不知影敢找的到袂……」</span></p>

<p><span lang='EN-US'><span>    </span></span><span style='font-family:新細明體,serif'>豐岡想一下，真煩惱的講。我知影豐岡是一</span><span style='font-family:新細明體,serif'>个</span><span style='font-family:新細明體,serif'>守規矩的人，可當體諒伊商務旅行中的無方便。無過伊後來紲攏無寄批轉來，予我感覺誠意外。想著這</span><span style='font-family:新細明體,serif'>个</span><span style='font-family:新細明體,serif'>時陣伊早就離開台灣，欲去大陸的南部地區，我既羨慕伊，又閣在意伊去台灣調查了後的結果。仝一</span><span style='font-family:新細明體,serif'>个</span><span style='font-family:新細明體,serif'>時陣，三澤佮中川嘛拍電話來問豐岡彼爿有消息，害我干焦直直笑。豐岡的東南亞旅行，又閣開啟阮內心深處對彼件代誌的疑問。</span></p>

<p><span lang='EN-US'><span>    </span></span><span style='font-family:新細明體,serif'>阮完全無心服口服對彼件代誌的體驗，猶有一寡子懷疑。尚好的證明就是大家三不五時有機會見面，一定會閣再講起彼件代誌。毋過，若準是真歹予人相信的事，嘛是逐家親眼看著的事實，所以嘛漸漸感覺彼是一</span><span style='font-family:新細明體,serif'>个奇</span><span style='font-family:新細明體,serif'>怪的代誌。</span></p>

<p><span lang='EN-US'><span>    </span></span><span style='font-family:新細明體,serif'>阮完全無對彼件代誌的體驗心服口服，猶有一寡仔的懷疑。尚好的證明就是逐家三不五時有機會見面，一定會閣再講起彼件代誌。毋過，若準是真歹予人相信的代誌，嘛是逐家親眼看著的事實，所以嘛漸漸感覺彼是一</span><span style='font-family:新細明體,serif'>个真奇怪的代誌</span><span style='font-family:新細明體,serif'>。</span></p>

<p><span lang='EN-US'><span>    </span></span><span style='font-family:新細明體,serif'>事際上，假使欲甲阮親眼所見的怪事，講予別人聽，阮袂有任何的躊躇；熟似的人聽過了後，其中可能有人會認為已經無解開答案的必要矣。</span></p>

<p><span lang='EN-US'><span>    </span></span><span style='font-family:新細明體,serif'>親像西歐人看巴爾幹半島彼款，佇第三者之間，有人感覺台灣這款所在就算毋是異域，嘛是僻遠地區。所以</span><span lang='EN-US'>in</span><span style='font-family:新細明體,serif'>會接受未知事物的神祕感，認為佇這種土地上發生怪事嘛無啥稀奇。</span></p>

<p><span lang='EN-US'><span>    </span></span><span style='font-family:新細明體,serif'>西歐的人甲巴爾幹半島當成惡靈傳說的發源地，日本人對統治五十年的台灣，煞漠視台灣到予人驚疑的程度，嘛袂囥心思想像。其實，遮的風土絕對袂當講是無適合產生怪談的所在。毋過，台灣的怪談煞大部分來自大陸，佇台灣發生的怪談顛倒真少。</span></p>

<p><span lang='EN-US'><span>    </span></span><span style='font-family:新細明體,serif'>遮尚有代表性的魔神仔予人叫做「林投姐」的女鬼，會佇林投樹下出現。林投就是八丈島上嘛有，但是數量無濟的「蛸之木」。附佇林投樹上的女鬼，佮佇優雅的柳樹下出現的日本魔神仔同仝。</span></p>

<p><span lang='EN-US'><span>    </span></span><span style='font-family:新細明體,serif'>遺憾的是，台灣魔神仔的故事之中，有特色的無濟。台灣人對土地的看法相當複雜，這馬無時間詳細說明；無定著就是這種傳統思想的影響，嘛有魔神仔對土地真固執的真實故事，這款勉強可當講有民族特色。</span></p>

<p><span lang='EN-US'><span>    </span></span><span style='font-family:新細明體,serif'>毋知影是啥物時陣的代誌，聽講佇一</span><span style='font-family:新細明體,serif'>个</span><span style='font-family:新細明體,serif'>名叫大竹里前金莊的所在，有一</span><span style='font-family:新細明體,serif'>个名叫王拱的做田人，伊的土地予</span><span style='font-family:新細明體,serif'>親情王盤搶走，後來王拱一家伙子攏死啊，伊的土地全部予王盤提去。話講佇耕作無閒的時陣，做田人假使無細膩佇田地無閒到下晡，就會看見骨齴齴、茹頭鬖髻的人影。逐家攏真驚，越來越無人敢去遐做穡。干焦有一寡仔故事予人當做是事實咧流傳。</span></p>

<p><span lang='EN-US'><span>    </span></span><span style='font-family:新細明體,serif'>下面是出現佇固定所在的魔神仔，可當講是鬼仔埔這款的故事。聽講台南米街的一棟厝，仝款嘛是予別人搶走，後來這一家伙仔攏破病死啊。這棟厝直直發生奇怪的代誌，暗時的時陣，就會聽著慘叫聲抑是查某的哭聲從厝內傳出來，最後就無人敢蹛啊。</span></p>

<p><span lang='EN-US'><span>    </span></span><span style='font-family:新細明體,serif'>有鬼出現的厝叫做「鬼仔埔」。關於這種鬼仔埔，清楚的故事實際的例誠少，毋過阮煞抵著彼款較少的例。</span></p>

<p><span lang='EN-US'><span>    </span></span><span style='font-family:新細明體,serif'>頭前講過，戰爭結束的時陣，連阮軍隊攏想鑽入去民眾之中佮</span><span lang='EN-US'>in</span><span style='font-family:新細明體,serif'>同化。這是有理由的。戰爭結束的時陣，阮蹛佇台灣的台北市，尚關心的就是轉去中國的問題。阮認為彼是可當倚靠的消息，雖然袂記得，但彼</span><span style='font-family:新細明體,serif'>个消息可能是以公布的形式通知</span><span style='font-family:新細明體,serif'>阮。</span></p>

<p><span lang='EN-US'><span>    </span></span><span style='font-family:新細明體,serif'>當時，因為日本軍隊分散佇從中國東南部到赤道南爿的海域，因此決定欲先去離祖國尚遠，物件嘛宣告欠缺的所在，變成一</span><span style='font-family:新細明體,serif'>个孤單的部隊。如此，佇生活條件較好的台灣，部隊</span><span style='font-family:新細明體,serif'>大約</span><span style='font-family:新細明體,serif'>欲等四年後才可當轉去。</span></p>

<p><span style='font-family:新細明體,serif' lang='EN-US'><span>    </span></span><span style='font-family:新細明體,serif'>冷靜的想看覓，假使代誌的發展可當</span><span style='font-family:新細明體,serif'>按呢有條有段就真省事，可惜無可能每一件代誌攏可當這順利，所以實際上是從簡單轉去的所在開始遣返。阮留佇條件較好的所在，一年當中就可當轉去故鄉。但是，嘛有人經過十年抑是不知影戰爭結束的消息，佇遙遠的所在成為賰的軍人。</span></p>

<p><span lang='EN-US'><span>    </span></span><span style='font-family:新細明體,serif'>毋過，當時的誠失望，掠準以後攏見袂著厝內的某佮親兄弟。就親像頭仔講過，阮無確定彼是毋是軍司令部的正式公布。就算是，詳細想看覓，戰敗的國家嘛毋可能掌握正確的消息。總講，部隊內猶有用命令的方式通知逐家。部隊為了未來四年的準備，開始認真想一寡仔方法。</span></p>



</div></td></tr></tbody></table></div></div><br /><small>Updated on <abbr class="updated" title="2012-05-16T11:09:16.033Z">&#20116;&#26376; 16, 2012</abbr> by <span class="author"><span class="vcard"><a class="fn" href="mailto:ryoma2218@gmail.com">&#24278;&#26191;&#24179;</a></span></span> (<a href="../history.html">Version <span class="sites:revision">5</span></a>)</small><br /></div></div></body></html>