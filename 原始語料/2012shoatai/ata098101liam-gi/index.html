<html><head><title>ATA098101&#26519;&#24565;&#23452;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small>ATA098101&#26519;&#24565;&#23452;</small></td></tr><tr><td><small><a href="../ata098104li-sun/index.html">ATA098104&#38515;&#20432;&#28147;</a></small></td></tr><tr><td><small><a href="../ata098105bun-hing/index.html">ATA098105&#24373;&#25991;&#39336;</a></small></td></tr><tr><td><small><a href="../ata098108hui-sim/index.html">ATA098108&#39640;&#24935;&#24515;</a></small></td></tr><tr><td><small><a href="../ata098109u-tsiat/index.html">ATA098109&#37912;&#20110;&#25463;</a></small></td></tr><tr><td><small><a href="../ata098111an-ping/index.html">ATA098111&#24278;&#26191;&#24179;</a></small></td></tr><tr><td><small><a href="../ata098112uan-ki/index.html">ATA098112&#32645;&#29740;&#26827;</a></small></td></tr><tr><td><small><a href="../ata098113gi-tsin/index.html">ATA098113&#26954;&#27778;&#33275;</a></small></td></tr><tr><td><small><a href="../ata098115tsu-hun/index.html">ATA098115&#34311;&#36039;&#21211;</a></small></td></tr><tr><td><small><a href="../ata098118bi-tsu/index.html">ATA098118&#29579;&#24494;&#24904;</a></small></td></tr><tr><td><small><a href="../ata098119hui-kuan/index.html">ATA098119&#33674;&#24800;&#35264;</a></small></td></tr><tr><td><small><a href="../ata098121tsing-hian/index.html">ATA098121&#32645;&#25919;&#36066;</a></small></td></tr><tr><td><small><a href="../ata098123iok-ting/index.html">ATA098123&#34081;&#32946;&#24237;</a></small></td></tr><tr><td><small><a href="../ata098124sing-ing/index.html">ATA098124&#34311;&#32854;&#35424;</a></small></td></tr><tr><td><small><a href="../ata098125nga-ting/index.html">ATA098125&#35377;&#38597;&#23159;</a></small></td></tr><tr><td><small><a href="../ata098126siau-ham/index.html">ATA098126&#34311;&#31601;&#28085;</a></small></td></tr><tr><td><small><a href="../ata098127hing-bun/index.html">ATA098127&#24373;&#39336;&#25991;</a></small></td></tr><tr><td><small><a href="../ata098129phai-suan/index.html">ATA098129&#21555;&#27803;&#29831;</a></small></td></tr><tr><td><small><a href="../ata098131gi-kiat/index.html">ATA098131&#26446;&#23452;&#28500;</a></small></td></tr><tr><td><small><a href="../ata098132tshian-hui/index.html">ATA098132&#26446;&#33418;&#24935;</a></small></td></tr><tr><td><small><a href="../ata098134tshai-iong/index.html">ATA098134&#35613;&#37319;&#23481;</a></small></td></tr><tr><td><small><a href="../ata098135it-kiat/index.html">ATA098135&#40643;&#19968;&#20625;</a></small></td></tr><tr><td><small><a href="../ata098137tik-kong/index.html">ATA098137&#38515;&#24503;&#20809;</a></small></td></tr><tr><td><small><a href="../ata098140hiok-ting/index.html">ATA098140&#38515;&#37057;&#23159;</a></small></td></tr><tr><td><small><a href="../ata098141kui-ui/index.html">ATA098141&#26519;&#23395;&#32173;</a></small></td></tr><tr><td><small><a href="../ata098142bun-i/index.html">ATA098142&#24373;&#25991;&#24609;</a></small></td></tr><tr><td><small><a href="../ata098143kiat-ju/index.html">ATA098143&#21129;&#28500;&#28189;</a></small></td></tr><tr><td><small><a href="../ata098146ui-ni/index.html">ATA098146&#24464;&#26256;&#22958;</a></small></td></tr><tr><td><small><a href="../ata098147ui-ting/index.html">ATA098147&#26041;&#38859;&#23159;</a></small></td></tr><tr><td><small><a href="../ata098149po-giok/index.html">ATA098149&#26041;&#23542;&#29577;</a></small></td></tr><tr><td><small><a href="../ata098151ka-ju/index.html">ATA098151&#35377;&#23478;&#29788;</a></small></td></tr><tr><td><small><a href="../ata098181ka-iong/index.html">ATA098181&#39015;&#20339;&#23481;</a></small></td></tr><tr><td><small><a href="../ata099135ik-ham/index.html">ATA099135&#37041;&#20134;&#28085;</a></small></td></tr><tr><td><small><a href="../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2012shoatai/536720845689085957"><h3><span class="entry-title">ATA098101&#26519;&#24565;&#23452;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<div><font size='3'>鄭文清     報馬仔   前面十一頁劉潔渝</font></div>
<div><font size='3'>                            後面十一 頁 林念宜</font></div>
<div><font size='3'> </font></div>
<div><font size='3'> </font></div>
<div><font size='3'>後十一頁開始</font></div>
<div><font size='3'> </font></div>
<div><font size='3'> </font></div>
<div>
<p style='margin:0cm 0cm 0pt'><font size='3' face='新細明體' color='#000000'>「等一下，這報紙是今仔日ê，別人猶</font><font size='3' face='新細明體' color='#ff0000'>擱</font><font size='3' face='新細明體' color='#000000'>欲</font><font size='3' face='新細明體' color='#000000'>看。」泡咖啡ê服務生</font><font size='3' face='新細明體' color='#ff0000'>熊熊雄雄</font><font size='3' face='新細明體' color='#000000'>衝出來。</font></p>
<p style='margin:0cm 0cm 0pt'><font size='3' face='新細明體' color='#000000'>「</font><font size='3' face='新細明體' color='#000000'>按呢你就</font><font size='3' face='新細明體' color='#ff0000'>拿提</font><font size='3' face='新細明體' color='#000000'>一張過期ê來換嘛。」</font></p>
<p style='margin:0cm 0cm 0pt'><font size='3' face='新細明體' color='#000000'>「無過期ê。過期ê，攏交</font><font size='3' face='新細明體' color='#ff0000'>回轉去</font><font size='3' face='新細明體' color='#000000'>總務室去</font><font size='3' face='新細明體' color='#ff0000'>了啊</font><font size='3' face='新細明體' color='#000000'>。」</font></p>
<p style='margin:0cm 0cm 0pt'><font size='3'><span style='color:rgb(0,0,0)' lang='EN-US'><span>     </span></span><font face='新細明體'><font color='#000000'>不得已，伊</font><font color='#ff0000'>佮</font><font color='#000000'>共報紙</font><font color='#ff0000'>放下</font><font color='#000000'>，去</font></font><span style='color:rgb(0,0,0)'><font face='新細明體'>樓跤總務室揣主任。</font></span></font></p>
<p style='margin:0cm 0cm 0pt'><font size='3' face='新細明體'>「傷<font color='#000000'>攝屎矣！實在傷攝屎</font>矣！」伊捒開主任<font color='#000000'><span>ê門</span><span>喝，才發現內面無人。</span></font></font></p>
<p style='margin:0cm 0cm 0pt'><font size='3'><font face='新細明體'>「舊報紙<font color='#0000ff'>放</font>佇佗位？」伊目睭一<font color='#0000ff'>踅</font>，</font><span style='color:black;font-family:Lucida Sans Unicode,sans-serif' lang='EN-US'><font face='Lucida Sans Unicode'>su</font></span><font face='新細明體'><span>á無看到。</span></font></font></p>
<p style='margin:0cm 0cm 0pt'><font size='3'><span style='color:black;font-family:Lucida Sans Unicode,sans-serif' lang='EN-US'><span><font face='Lucida Sans Unicode'>    </font></span></span><font face='新細明體'>伊<font color='#0000ff'>位</font>主任室出來，大辦公廳內底，有兩个小姐覆佇桌仔頂睏晝。</font></font></p>
<p style='margin:0cm 0cm 0pt'><font size='3'><span style='color:black;font-family:Lucida Sans Unicode,sans-serif' lang='EN-US'><span><font face='Lucida Sans Unicode'>    </font></span></span><font face='新細明體'>伊<font color='#0000ff'>還</font>袂當放袂記衛生紙<font color='#000000'>ê代誌。有人講伊記性退化，伊才毋相信咧。</font></font></font></p>
<p style='margin:0cm 0cm 0pt'><font size='3'><span style='color:rgb(0,0,0)' lang='EN-US'><span>    </span></span><font face='新細明體'><font color='#000000'>伊一到七樓。就看見門廳佮</font><font color='#0000ff'>過道</font><font color='#000000'>的電燈攏已經</font></font><span style='color:rgb(0,0,0)'><font face='新細明體'>熄去矣，干焦一个服務生趴佇服務台頂懸。行路欲像貓，伊想到這</font></span><span style='color:rgb(0,0,0)'><font face='新細明體'>ê秘訣。</font></span></font></p>
<p style='margin:0cm 0cm 0pt'><font size='3'><span style='color:rgb(0,0,0)' lang='EN-US'><span>   </span></span><font face='新細明體'><font color='#000000'>伊行到便所，果然有一</font><font color='#0000ff'>卷</font><font color='#000000'>完整ê衛生紙。另外一間，嘛是</font></font><span style='color:black;font-family:Lucida Sans Unicode,sans-serif' lang='EN-US'><font face='Lucida Sans Unicode'> </font></span><font style='color:rgb(0,0,0)' face='新細明體'><span>款。下晡，果然是服務生變</span><span>ê鬼。</span></font></font></p>
<p style='margin:0cm 0cm 0pt'><font size='3'><span style='color:black;font-family:Lucida Sans Unicode,sans-serif' lang='EN-US'><span><font face='Lucida Sans Unicode'>    </font></span></span><font face='新細明體'>恁無想到我會轉來<font color='#0000ff'>吧</font>。</font></font></p>
<p style='margin:0cm 0cm 0pt'><font size='3'><span style='color:black;font-family:Lucida Sans Unicode,sans-serif' lang='EN-US'><font face='Lucida Sans Unicode'><span> </span><span>   </span></font></span><font face='新細明體'>伊<font color='#0000ff'>甲</font>衛生紙用<font color='#0000ff'>下</font>來。伊做<font color='#000000'>ê誠</font><font color='#0000ff'>快</font><font color='#000000'>誠順利。好，</font><span style='color:rgb(0,0,0)'>恁會曉變我</span><span style='color:rgb(0,0,0)'>ê鬼，我就兩卷攏提走，</span><span style='color:rgb(0,0,0)'>等咧恁頭家欲用，</span><font color='#0000ff'>找</font><span style='color:rgb(0,0,0)'>無紙，看覓啥人會食碰釘矣。</span></font></font></p>
<p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><font size='3' face='Lucida Sans Unicode'> </font></span></p>
<p style='margin:0cm 0cm 0pt'><font size='3'><span style='color:black;font-family:Lucida Sans Unicode,sans-serif' lang='EN-US'><span><font face='Lucida Sans Unicode'>    </font></span></span><font face='新細明體'><span>猶毋過愛按怎提走？伊知影樓跤有警員。伊當然是毋驚。毋過，也是包一下卡好。著阿，伊甲股東會</span><font color='#000000'><span>ê資料袋內底ê資料提出來。彼是年報、開會程序表、表決單遐ê物件，攏是形式，對伊是完全無用。毋親向衛生紙有實用價值。伊甲遐ê物件攏倒出來，擲去廢紙箱內面，甲資料袋裂開，甲衛生紙包起來。兩捲衛生紙，包毋合ê。有包彼無包好，伊想。</span></font></font></font></p>
<p style='margin:0cm 0cm 0pt'><font size='3' color='#000000'><span lang='EN-US'><span>   </span></span><span><font face='新細明體'>伊出來便所時，</font></span><span><font face='新細明體'>彼个服務生夠趴佇服務台頂睏。伊笑著，等咧頭家找無紙，有好看矣。</font></span></font></p>
<p style='margin:0cm 0cm 0pt'><font size='3'><span style='color:black;font-family:Lucida Sans Unicode,sans-serif' lang='EN-US'><span><font face='Lucida Sans Unicode'>    </font></span></span><font face='新細明體'><span>做代誌，就是愛有計畫</span><span><font color='#000000'>ê。伊誠歡喜家己成功，遮馬是巧人才會當做到ê。</font></span></font></font></p>
<p style='margin:0cm 0cm 0pt'><font face='新細明體'><font size='3' color='#000000'><span>伊看看手錶，</span><span>咧欲兩點。伊會使去另外兩家銀行。明仔載、後日，是另外彼兩間銀行</span><span>ê股東會。遮三間公家ê銀行股東會一直是輪流</span><span>矣。今年第一、第二、第三間，明年改成二、三、一</span><span>ê次序，後年</span><span>閣改成三、一、二。而且是三天連續舉行。</span></font></font></p>
<p style='margin:0cm 0cm 0pt'><font size='3'><span style='color:black;font-family:Lucida Sans Unicode,sans-serif' lang='EN-US'><span><font face='Lucida Sans Unicode'>    </font></span></span><font face='新細明體'><span>伊閣想到家己</span><font color='#000000'><span>ê計畫才能。做代誌是必須愛有計畫ê。</span><span>晏去，不如先去。這是</span><span>伊一再經驗過ê。伊拍算去另外兩家銀行，因為一家是明仔載開股東會，另外一家事後日開，提這點仔紀念品應該是</span><span>袂有問題矣。</span></font></font></font></p>
<p style='margin:0cm 0cm 0pt'><font size='3'><span style='color:black;font-family:Lucida Sans Unicode,sans-serif' lang='EN-US'><span><font face='Lucida Sans Unicode'>     </font></span></span><font face='新細明體'><span>伊先去股務，銀行</span><span><font color='#000000'>ê股務多屬於秘書室。股務誠無閒，無人有時間關照伊。</font></span></font></font></p>
<p style='margin:0cm 0cm 0pt'><font size='3'> </font></p>
<p style='margin:0cm 0cm 0pt'><font size='3'> 第十三頁開始</font></p>
<p style='margin:0cm 0cm 0pt'><font size='3'> </font></p>
<p style='margin:0cm 0cm 0pt'><font size='3'> </font></p>
<p style='margin:0cm 0cm 0pt'><font color='#000000'><font size='3'><span>       <font face='pmingliu,serif' color='#000000'>伊去</font></span><span><font face='pmingliu,serif' color='#000000'>頂懸，頂懸嘛是仝款無閒。最近，外匯的兌換虧損問題，已經共這幾間銀行壓得咧欲大心氣。聽講，今仔日開股東會佇這間銀行，有幾个股東預備欲起來質詢，好佳哉相關部門事先疏通好。另外的兩間嘛拄仔好愛無閒疏通。</font></span></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>好，今仔日伊無想到這个問題。明仔日、後日，伊就有材料會當轟阿。當然，這嘛是欲看紀念品的份上阿。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊走兩間銀行，干焦取得六包薰。這總比無好阿。當然，明仔日伊也是愛出席股東會的。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊看手錶仔，已經四點阿。離食飯時間，猶早一寡。飯猶未用好，你遐爾早轉來創啥物？另外一句話就是，除了食飯，你搁會曉啥物。著是伊老的定定講的話。我會曉的真濟咧。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊拄仔好欲過馬路的時陣，一台計程車對伊的身軀邊相閃身。司機又擱越頭睨他，嘴毋知影咧講啥。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「啥物！」伊叫一聲，「</span><span style='color:black;font-family:Lucida Sans Unicode,sans-serif' lang='EN-US'>078-1778</span><span>，淡青色車身，司機三十五歲左右，頭毛略仔捲。哼！你甘逃的過我訓練過的目珠嗎？」</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「</span><span style='color:black;font-family:Lucida Sans Unicode,sans-serif' lang='EN-US'>078-0788</span><span>．」後壁四个字，到底是</span><span style='color:black;font-family:Lucida Sans Unicode,sans-serif' lang='EN-US'>0788</span><span>，抑是</span><span style='color:black;font-family:Lucida Sans Unicode,sans-serif' lang='EN-US'>1788</span><span>？那屋可能，伊若會</span></font></font></font></p>
<p style='margin:0cm 0cm 0pt'><span><font size='3' face='pmingliu,serif' color='#000000'>用毋著咧？</font></span></p>
<p style='margin:0cm 0cm 0pt'><span lang='EN-US'><font size='3' face='pmingliu,serif' color='#000000'> </font></span></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span lang='EN-US'><span>    </span></span><span>伊先坐一會仔公車，佇學校頭前落車。小公園，佇學校的圍牆邊仔。佇轉去厝進前，若有時間，伊佮意去小公園來坐一會仔。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span lang='EN-US'><span>    </span></span><span>伊先到小公園的樹下坐落。頂懸是開著一</span><span>捾捾黃花的阿伯勒樹。伊看著足濟囡仔囝佇溜滑梯，佇坐蹺蹺板，嘛有咧鑽輪胎。遮離厝擱有十分鐘的路。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊看囡仔囝一會仔，就徙位去另外一爿有鐘塔的所在。彼爿有幾个人咧行棋。伊想看行棋，看袂到。伊共人擠開。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「欲抽車啊。」伊大聲喝。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「莫講，人咧跋筊。」</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>     </span></span><span>好！好！跋筊擱遐爾歹，我一定欲去報告。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>     </span></span><span>伊走誠緊，坐佇鐘塔頭前，遮鐘塔，是扶輪社捐的。</span></font></font></font></p>
<p style='margin:0cm 0cm 0pt'><span><font size='3' face='pmingliu,serif' color='#000000'>進前，伊嘛想欲加入扶輪社，但是一直無成功。扶輪社是高級人參加的團體，欲全體會員同意，才會當參加。但是，逐擺，攏有一、兩个人反對伊。這點，伊是袂袂記得的。</font></span></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊共衛生紙囥好，撏出一包裂開的薰。食家己的薰傷可惜啊。伊越頭看，無捌的人。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>袂有人請伊食薰。實際上，毋知影伊佇遮坐過偌濟擺啊，真少堵到捌的人。這是佮較早完全無仝啊！</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊撏出一支薰。當然袂有人替一點火的。伊提出賴打，是銀行做予送顧客的。一个十箍，外殼通光的彼款，這嘛算禮物，實在尚凍霜啊。</span></font></font></font></p>
<p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><font size='3' face='pmingliu,serif' color='#000000'> </font></span></p>
<p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><font size='3' face='pmingliu,serif' color='#000000'> </font></span></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊揤了幾擺，火一直點袂起來。敢講是家己老啊，不使了？伊若會有這款想法咧？一定是賴打有問題。幹！有問題的賴打共提出來送人！伊一罵，閣一揤，賴打果然就點起來啊。連賴打攏愛罵，才聽話。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span> </span><span>   </span></span><span>伊點一支薰，連鞭欶一喙。伊的目珠看著小公園邊仔的圍牆。這時陣，伊雄雄覺悟到家己為啥物佮意來這。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>彼是因為彼間學校，圍牆內底的彼座學校。是日據時代的高等學校。彼時的高等學校共這馬的高中是完全無仝。論程度是供這馬的專科相當，但台灣人欲入去，是比登天夠卡難，一年才有幾个人，彼是全島尚優秀的學生。伊的工課，就是以暇的人為對象。彼時陣的學生，是偌有思想呀，阿有思想的學生，攏驚伊。伊問看啥物冊，伊擱暗中調查。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>這馬，彼个學校變甲遐爾大啊。毋是，學校無變大，只是學生變濟。實際上，學校已改作大學啊。這馬的大學生，比狗蟻濟呢。有啥物稀奇，像做豆腐，豆仔無變，水濟啊，豆腐就大啊。有啥物稀奇。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>     </span></span><span>伊看看學校的邊仔，嘛是公園的另外一爿，有真濟店面。有賣自助餐，有賣冰果，有賣麵包，有賣西藥，嘛有賣目鏡。這一爿，看來，是閣較親像菜市仔啊。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>      </span></span><span>有一寡學生，猶一面行，一面食物件。大學生啊，成啥物體統。伊有一點受氣啊。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>      </span></span><span>伊共目珠擱越到學校的彼爿。遮的退色的紅磚厝，是較早的舊教室，遐伊永遠無法度放袂記。伊擱想起，當時學生的款。烏色的制服，烏色的帽仔。帽仔邊仔有線。兩條？抑是三條？伊按怎總是有真濟代誌記袂清楚？</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>      </span></span><span>佇日據時期，遐个學生是越呢臭煬。彼時代，伊是更加臭煬的。遐个學生，後來有的住台北讀帝大，有的去日本讀大學。攏是行佇時代進前的。阿尚驚的就是伊。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>佇光復了後，猶原是先知先覺。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>遮上優秀的人，有的佇光復無多久的事件內底犧牲啊，嘛有的留假這馬，猶原是社會上尚重要的人物。有的成為大學者，有的成為企業家，嘛有的做大官。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>遮活落下來的，有的是伊救命的。有真濟人講，佇光復當時，伊害死了袂少人，講伊是用啄害死人的。「你為啥物愛害家己的同胞？」有人問伊。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>   </span><span> </span></span><span>「我干焦分好人佮歹人。」伊按呢回答。伊感覺，伊回答的真體面。</span></font></font></font></p>
<p style='margin:0cm 0cm 0pt'><font size='3'><font face='pmingliu,serif'><font color='#000000'><span style='color:black;font-family:Lucida Sans Unicode,sans-serif' lang='EN-US'><span>     </span></span><span>其實，伊想，伊並無害人。伊顛倒是救了袂少人。為啥物無人講伊救袂少人</span></font></font></font></p>
<p style='margin:0cm 0cm 0pt'><span><font size='3' face='pmingliu,serif' color='#000000'>這馬活落來的，成為重要的遐的人，毋知影有偌濟，是伊救落來的。當時，有人揣伊去，只要伊去頕頭，抑是搖頭，就會使救一个人的性命阿。生佮死，就真差遐一屑仔，啊遐一屑仔，遐重要的一屑仔，完全是操作佇伊的手頭內底。</font></span></p><p style='margin:0cm 0cm 0pt'><font size='3'> </font></p><p style='margin:0cm 0cm 0pt'><font size='3'> </font></p><p style='margin:0cm 0cm 0pt'><span><font size='3' face='PMingLiu' color='#000000'><font face='新細明體'>

</font></font></span></p><font size='3' face='PMingLiu' color='#000000'><p style='margin:0cm 0cm 0pt'><span>       伊擱記得，當時，毋知影有寡濟人佇伊面頭前吼過，毋知影有寡濟人，跪佇伊面頭前求伊，有人送黃金予伊，有人愛共伊</span><span>查某囝娶轉去，有一寡做人某的，擱自願欲獻身予伊。敢講攏袂記得啊？</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>遮的代誌，伊是袂袂記得的，伊擱會使叫出每一个人的名。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>毋過，別人煞共伊忘了誠緊，雖然伊立下遐爾大的功勞。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>當時，伊有真濟資料。講，伊遐的資料已經無用啊。毋是，遐是毋捌貨，所以袂曉用。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊是尚重視資料的，伊辛辛苦苦收集袂少資料。無資料按怎做事，無好的資料按怎做好代誌？但是煞一點嘛無重視。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>另外擱有一點，煞一直無分明白。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊是特高，毋是線民，煞一定欲共伊當做線民來用。仝款提供消息，身價煞無相仝啊。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>實際上，伊嘛有一點懊惱。資料無用，就真的會變成廢料啊。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>毋是，絕對毋是廢料，伊佇心肝內底喊著。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊食了一支薰，想欲擱食一支。伊先算一算薰的數目。先算包，擱乘有幾支。明仔日、後日，是另外兩間銀行的股東會，只要伊有質詢的資料，就一定會有人來佮伊疏通的。講袂定著擱會史提到幾包，甚至幾條。無閣，後日了後，就要等到明年阿。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>當然，銀行並毋但遮幾間。毋過，其他的，伊無股份，人是袂插潲伊的。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>抑是省一寡吧。伊共薰收起來，了後擱提出來。毋食薰，干焦想欲講話，抑是擱食一支吧。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>   </span></span><span>「軋！」</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>彼時，雄雄有一台紅色的計程車，停佇學校紅磚壁腳的人行道爿。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>   </span></span><span>「有問題。」伊馬上對家己講。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span> </span><span>  </span><span> </span></span><span>伊看到，一个少年查某囡仔落車。伊穿白色的衫，沿著壁，輕搖著腰。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>  </span><span>  </span></span><span>遮毋是美娟嘛？差一點仔連家己的查某囡仔攏認毋出來阿。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>   </span><span> </span></span><span>無毋對，遮是美娟。目珠愛親像鴟鴞。佇台灣，老娼頭甲濟。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>老娼頭那會使比呢？</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊抑是佮意用鴟鴞來講家己。目珠要親像鴟鴞。袂無對的，彼是美娟，本來伊對家己的目珠是愈來愈無自信。毋過遮一擺，伊的目珠雄雄晶起來，伊恢復自信啊。</span></p><p style='margin:0cm 0cm 0pt'><font face='新細明體'>

</font></p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>美娟是伊的細漢查某仔，講年紀，會使做伊查某孫阿。實際上，伊尚大的查某孫，佮這个查某仔嘛干焦差三歲。</span></p><p style='margin:0cm 0cm 0pt'> </p><p style='margin:0cm 0cm 0pt'> </p><p style='margin:0cm 0cm 0pt'> </p><p style='margin:0cm 0cm 0pt'> </p><p style='margin:0cm 0cm 0pt'><font face='新細明體'>



</font></p><font face='新細明體'><p style='margin:0cm 0cm 0pt'><span>「伊為啥物無去上班？伊來遮做啥啊？」</span></p><p style='margin:0cm 0cm 0pt'>

</p><p style='margin:0cm 0cm 0pt'><span>看覓扶輪社的鐘塔，已經五點四十五分啊。原來，是下班的時間啊。</span></p><p style='margin:0cm 0cm 0pt'>

</p><p style='margin:0cm 0cm 0pt'><span>「伊袂去</span><span>佗位？」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊是對厝彼方向坐計程車過來的。轉去厝，應該是另外一个方向。</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊徛起來，共薰一擲，才想到袂記踏熄。伊想欲越頭。插伊！伊對佇咧伊查某囝後壁雄雄向前。查某囝干焦無注意著伊。</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>查某囝的跤步迒誠大。佇學校的壁角，有一个查埔囡仔佇咧等伊。伊行過去，一笑，查埔囡仔嘛一笑，共伊腰攬牢牢，做伙向前行。</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊看到同齊行入去學校對面的一間餐廳。彼間餐廳，伊無去過。伊攑頭一看，毋但是餐廳，而且是一間旅社。樓跤是餐廳部。樓頂是旅館部。頂懸擱有一个小的看板，寫的「歇睏三百箍，過暗五百箍。」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「啥物？」伊驚一跳。</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>     </span></span><span>凡勢，干焦是入去食飯，這馬，應該是食飯的時間啊。</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>     </span></span><span>伊對上去。目珠親像鴟鴞，兒仔親像兔仔，行路親像貓仔，揣到獵物時，愛親像一種獵狗，尾溜直直翹起來，輕輕的搖尾。遮是通知主人的方式。</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊匆忙行到一樓。凡勢，時間擱傷早，內底干焦兩个人，分開坐咧，親像是咧等人。伊無看著查某仔，嘛毋看著另外彼个查埔囡仔。</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>     </span></span><span>「遐爾早。」連食飯攏傷早一寡。「閣佇遮款所在，離開厝內嘛袂誠遠。」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>      </span></span><span>伊越身，向原來的路，急忙行轉去，行轉家己的厝。已經足久無遮爾大的消息啊。</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>伊一入門，就看著某佇咧灶跤內炒菜，油煙共煎匙聲充滿規間灶跤。</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「猶袂使食飯喔。」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「我毋是趕轉來食飯的。」</span><span style='color:black;font-family:Lucida Sans Unicode,sans-serif' lang='EN-US'><span>   </span></span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>阮某就捌講過，「除了食飯，你擱會曉啥？」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「我，我甲妳講一件大代誌。」當時，伊面對警察局長，抑無遐爾緊張。</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「啥物代誌嘛。」某手內的煎匙嘛無停落來。</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「我看著美娟。」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「伊拄才一入來，換一領衫，擱出去，講無愛轉來食飯。」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「我看著美娟。」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「到底啥物代誌嘛。」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>   </span><span> </span></span><span>「伊佮一个查埔囡仔</span><span style='color:black;font-family:Lucida Sans Unicode,sans-serif' lang='EN-US'>……….</span><span>」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>  </span><span>  </span></span><span>「</span><span style='color:black;font-family:Lucida Sans Unicode,sans-serif' lang='EN-US'>………………</span><span>」某越頭過來，鼎煎匙嘛停落來。</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「伊，伊佮彼个查埔囡仔上旅社啊。」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「</span><span style='color:black;font-family:Lucida Sans Unicode,sans-serif' lang='EN-US'>.……………..</span><span>」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「真正啊！」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>    </span></span><span>「三八！」某講，又擱開始炒菜。毋擱，彼个聲</span><span style='color:black;font-family:Lucida Sans Unicode,sans-serif' lang='EN-US'>sua̍h</span><span>無親像拄才遐爾協調。</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span> </span><span>    </span></span><span>佇伊廳來，某的煎匙磕到鼎的聲，親像咧應著：「三八、三八</span><span style='color:black;font-family:Lucida Sans Unicode,sans-serif' lang='EN-US'>.........</span><span>。」</span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'> </span></p><p style='margin:0cm 0cm 0pt'>

</p><p style='margin:0cm 0cm 0pt'><span style='color:black;font-family:Lucida Sans Unicode,sans-serif' lang='EN-US'><span>     </span></span></p><p style='margin:0cm 0cm 0pt'>

</p></font><p style='margin:0cm 0cm 0pt'><span lang='EN-US'><font face='Calibri'> </font></span></p><p style='margin:0cm 0cm 0pt'><font face='新細明體'>

</font></p></font><br/></div></div></td></tr></tbody></table></div></div><br /><small>Updated on <abbr class="updated" title="2012-06-23T15:14:33.893Z">&#20845;&#26376; 23, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="history.html">Version <span class="sites:revision">12</span></a>)</small><br /><br /></div><hr /><div><b>Attachments (4)</b><br /><br /><div class="hentry attachment" id="https://sites.google.com/feeds/content/site/2012shoatai/6501950159918200274"><a class="entry-content entry-title" href="finalATA098101.xls.xlsx">finalATA098101.xls.xlsx</a> - on <abbr class="updated" title="2012-06-11T18:54:59.755Z">&#20845;&#26376; 11, 2012</abbr> by <span class="author"><span class="vcard"><a class="fn" href="mailto:bignain0408@gmail.com">&#26519;&#24565;&#23452;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/7419340267866386145"><a class="entry-content entry-title" href="&#37165;&#28165;&#25991;     &#22577;&#39340;&#20180;.pptx">&#37165;&#28165;&#25991;     &#22577;&#39340;&#20180;.pptx</a> - on <abbr class="updated" title="2012-06-05T18:13:39.788Z">&#20845;&#26376; 5, 2012</abbr> by <span class="author"><span class="vcard"><a class="fn" href="mailto:bignain0408@gmail.com">&#26519;&#24565;&#23452;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/8258999492922874229"><a class="entry-content entry-title" href="siukaiATA098101.xls.xlsx">siukaiATA098101.xls.xlsx</a> - on <abbr class="updated" title="2012-03-13T17:41:46.137Z">&#19977;&#26376; 13, 2012</abbr> by <span class="author"><span class="vcard"><a class="fn" href="mailto:bignain0408@gmail.com">&#26519;&#24565;&#23452;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/606561077413074933"><a class="entry-content entry-title" href="ATA098101.xls.xlsx">ATA098101.xls.xlsx</a> - on <abbr class="updated" title="2012-02-22T02:21:55.009Z">&#20108;&#26376; 22, 2012</abbr> by <span class="author"><span class="vcard"><a class="fn" href="mailto:bignain0408@gmail.com">&#26519;&#24565;&#23452;</a></span></span> (Version <span class="sites:revision">1</span>)</div></div></div></td></tr></table></body></html>