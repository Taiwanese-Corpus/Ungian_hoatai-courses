<html><head><title>ATA098101&#26519;&#24565;&#23452; (Version 8)</title></head><body><div class="hentry webpage" id="https://sites.google.com/feeds/content/site/2012shoatai/536720845689085957"><h3><span class="entry-title">ATA098101&#26519;&#24565;&#23452;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<div>鄭文清     報馬仔   前面十一頁劉潔渝</div>
<div>                            後面十一 頁 林念宜</div>
<div> </div>
<div> </div>
<div>後十一頁開始</div>
<div> </div>
<div> </div>
<div>
<p style='MARGIN:0cm 0cm 0pt'><font size='3' face='新細明體' color='#000000'>「等一下，這報紙是今仔日ê，別人</font><font size='3' face='新細明體' color='#ff0000'>還擱</font><font size='3' face='新細明體' color='#000000'>欲</font><font size='3' face='新細明體' color='#000000'>看。」泡咖啡ê服務生</font><font size='3' face='新細明體' color='#ff0000'>熊熊雄雄</font><font size='3' face='新細明體' color='#000000'>衝出來。</font></p>
<p style='MARGIN:0cm 0cm 0pt'><font size='3' face='新細明體' color='#000000'>「</font><font size='3' face='新細明體' color='#000000'>按呢你就</font><font size='3' face='新細明體' color='#ff0000'>拿提</font><font size='3' face='新細明體' color='#000000'>一張過期ê來換嘛。」</font></p>
<p style='MARGIN:0cm 0cm 0pt'><font size='3' face='新細明體' color='#000000'>「無過期ê。過期ê，攏交</font><font size='3' face='新細明體' color='#ff0000'>回轉去</font><font size='3' face='新細明體' color='#000000'>總務室去</font><font size='3' face='新細明體' color='#ff0000'>了啊</font><font size='3' face='新細明體' color='#000000'>。」</font></p>
<p style='MARGIN:0cm 0cm 0pt'><font size='3'><span style='COLOR:rgb(0,0,0)' lang='EN-US'><span>     </span></span><font face='新細明體'><font color='#000000'>不得已，伊</font><font color='#ff0000'>佮</font><font color='#000000'>共報紙</font><font color='#ff0000'>放下</font><font color='#000000'>，去</font></font></font><span style='COLOR:rgb(0,0,0)'><font face='新細明體'>樓跤總務室揣主任。</font></span></p>
<p style='MARGIN:0cm 0cm 0pt'><font face='新細明體'>「傷<font color='#000000'>攝屎矣！實在傷攝屎</font>矣！」伊捒開主任<font color='#000000'><span><font size='3'>ê門</font></span><span>喝，才發現內面無人。</span></font></font></p>
<p style='MARGIN:0cm 0cm 0pt'><span><font face='新細明體'>「舊報紙放佇佗位？」伊目睭一踅，</font></span><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><font face='Lucida Sans Unicode'>su</font></span><font face='新細明體'><span>á無看到。</span></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><span><font face='Lucida Sans Unicode'>    </font></span></span><font face='新細明體'><span>伊位主任室出來，大辦公廳內底，有兩个小姐覆佇桌仔頂睏晝。</span></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><span><font face='Lucida Sans Unicode'>    </font></span></span><font face='新細明體'><span>伊還袂當放袂記衛生紙</span><span><font size='3' color='#000000'>ê代誌。有人講伊記性退化，伊才毋相信咧。</font></span></font></p>
<p style='MARGIN:0cm 0cm 0pt'><font color='#000000'><font size='3'><span lang='EN-US'><span>    </span></span><span><font face='新細明體'>伊一到七樓。就看見門廳佮過道ê電燈攏已經</font></span></font><span><font face='新細明體'>熄去矣，干焦一个服務生趴佇服務台頂懸。行路欲像貓，伊想到這</font></span><span><font size='3' face='新細明體'>ê秘訣。</font></span></font></p>
<p style='MARGIN:0cm 0cm 0pt'><font color='#000000'><font size='3'><span lang='EN-US'><span>   </span></span><span><font face='新細明體'>伊行到便所，果然有一卷完整ê衛生紙。另外一間，嘛是</font></span></font><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><font face='Lucida Sans Unicode'> </font></span><font face='新細明體'><span>款。下晡，果然是服務生變</span><span><font size='3'>ê鬼。</font></span></font></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><span><font face='Lucida Sans Unicode'>    </font></span></span><font face='新細明體'><span>恁無想到我會轉來吧。</span></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><font face='Lucida Sans Unicode'><span> </span><span>   </span></font></span><font face='新細明體'><span>伊甲衛生紙用下來。伊做</span><font color='#000000'><span><font size='3'>ê誠快誠順利。好，</font></span><span>恁會曉變我</span><span><font size='3'>ê鬼，我就兩卷攏提走，</font></span><span>等咧恁頭家欲用，找無紙，看覓啥人會食碰釘矣。</span></font></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><font face='Lucida Sans Unicode'> </font></span></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><span><font face='Lucida Sans Unicode'>    </font></span></span><font face='新細明體'><span>猶毋過愛按怎提走？伊知影樓跤有警員。伊當然是毋驚。毋過，也是包一下卡好。著阿，伊甲股東會</span><font size='3'><font color='#000000'><span>ê資料袋內底ê資料提出來。彼是年報、開會程序表、表決單遐ê物件，攏是形式，對伊是完全無用。毋親向衛生紙有實用價值。伊甲遐ê物件攏倒出來，擲去廢紙箱內面，甲資料袋裂開，甲衛生紙包起來。兩捲衛生紙，包毋合ê。有包彼無包好，伊想。</span></font></font></font></p>
<p style='MARGIN:0cm 0cm 0pt'><font color='#000000'><font size='3'><span lang='EN-US'><span>   </span></span><span><font face='新細明體'>伊出來便所時，</font></span></font><span><font face='新細明體'>彼个服務生夠趴佇服務台頂睏。伊笑著，等咧頭家找無紙，有好看矣。</font></span></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><span><font face='Lucida Sans Unicode'>    </font></span></span><font face='新細明體'><span>做代誌，就是愛有計畫</span><span><font size='3' color='#000000'>ê。伊誠歡喜家己成功，遮馬是巧人才會當做到ê。</font></span></font></p>
<p style='MARGIN:0cm 0cm 0pt'><font face='新細明體'><font color='#000000'><span><font size='3'>伊看看手錶，</font></span><span>咧欲兩點。伊會使去另外兩家銀行。明仔載、後日，是另外彼兩間銀行</span><span><font size='3'>ê股東會。遮三間公家ê銀行股東會一直是輪流</font></span><span>矣。今年第一、第二、第三間，明年改成二、三、一</span><span><font size='3'>ê次序，後年</font></span><span>閣改成三、一、二。而且是三天連續舉行。</span></font></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><span><font face='Lucida Sans Unicode'>    </font></span></span><font face='新細明體'><span>伊閣想到家己</span><font color='#000000'><span><font size='3'>ê計畫才能。做代誌是必須愛有計畫ê。</font></span><span>晏去，不如先去。這是</span><span><font size='3'>伊一再經驗過ê。伊拍算去另外兩家銀行，因為一家是明仔載開股東會，另外一家事後日開，提這點仔紀念品應該是</font></span><span>袂有問題矣。</span></font></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><span><font face='Lucida Sans Unicode'>     </font></span></span><font face='新細明體'><span>伊先去股務，銀行</span><span><font size='3' color='#000000'>ê股務多屬於秘書室。股務誠無閒，無人有時間關照伊。</font></span></font></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'> <font size='4'>第十三頁開始</font></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><font color='#000000'><font size='3'><span>       <font face='pmingliu,serif' color='#000000'>伊去</font></span><span><font face='pmingliu,serif' color='#000000'>頂懸，頂懸嘛是仝款無閒。最近，外匯的兌換虧損問題，已經共這幾間銀行壓得咧欲大心氣。聽講，今仔日開股東會佇這間銀行，有幾个股東預備欲起來質詢，好佳哉相關部門事先疏通好。另外的兩間嘛拄仔好愛無閒疏通。</font></span></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>好，今仔日伊無想到這个問題。明仔日、後日，伊就有材料會當轟阿。當然，這嘛是欲看紀念品的份上阿。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>伊走兩間銀行，干焦取得六包薰。這總比無好阿。當然，明仔日伊也是愛出席股東會的。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>伊看手錶仔，已經四點阿。離食飯時間，猶早一寡。飯猶未用好，你遐爾早轉來創啥物？另外一句話就是，除了食飯，你搁會曉啥物。著是伊老的定定講的話。我會曉的真濟咧。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>伊拄仔好欲過馬路的時陣，一台計程車對伊的身軀邊相閃身。司機又擱越頭睨他，嘴毋知影咧講啥。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>「啥物！」伊叫一聲，「</span><span style='FONT-FAMILY:Lucida Sans Unicode,sans-serif;COLOR:black' lang='EN-US'>078-1778</span><span>，淡青色車身，司機三十五歲左右，頭毛略仔捲。哼！你甘逃的過我訓練過的目珠嗎？」</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>「</span><span style='FONT-FAMILY:Lucida Sans Unicode,sans-serif;COLOR:black' lang='EN-US'>078-0788</span><span>．」後壁四个字，到底是</span><span style='FONT-FAMILY:Lucida Sans Unicode,sans-serif;COLOR:black' lang='EN-US'>0788</span><span>，抑是</span><span style='FONT-FAMILY:Lucida Sans Unicode,sans-serif;COLOR:black' lang='EN-US'>1788</span><span>？那屋可能，伊若會</span></font></font></font></p>
<p style='MARGIN:0cm 0cm 0pt'><span><font size='3' face='pmingliu,serif' color='#000000'>用毋著咧？</font></span></p>
<p style='MARGIN:0cm 0cm 0pt'><span lang='EN-US'><font size='3' face='pmingliu,serif' color='#000000'> </font></span></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span lang='EN-US'><span>    </span></span><span>伊先坐一會仔公車，佇學校頭前落車。小公園，佇學校的圍牆邊仔。佇轉去厝進前，若有時間，伊佮意去小公園來坐一會仔。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span lang='EN-US'><span>    </span></span><span>伊先到小公園的樹下坐落。頂懸是開著一</span><span>捾捾黃花的阿伯勒樹。伊看著足濟囡仔囝佇溜滑梯，佇坐蹺蹺板，嘛有咧鑽輪胎。遮離厝擱有十分鐘的路。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>伊看囡仔囝一會仔，就徙位去另外一爿有鐘塔的所在。彼爿有幾个人咧行棋。伊想看行棋，看袂到。伊共人擠開。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>「欲抽車啊。」伊大聲喝。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>「莫講，人咧跋筊。」</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>     </span></span><span>好！好！跋筊擱遐爾歹，我一定欲去報告。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>     </span></span><span>伊走誠緊，坐佇鐘塔頭前，遮鐘塔，是扶輪社捐的。</span></font></font></font></p>
<p style='MARGIN:0cm 0cm 0pt'><span><font size='3' face='pmingliu,serif' color='#000000'>進前，伊嘛想欲加入扶輪社，但是一直無成功。扶輪社是高級人參加的團體，欲全體會員同意，才會當參加。但是，逐擺，攏有一、兩个人反對伊。這點，伊是袂袂記得的。</font></span></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>伊共衛生紙囥好，撏出一包裂開的薰。食家己的薰傷可惜啊。伊越頭看，無捌的人。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>袂有人請伊食薰。實際上，毋知影伊佇遮坐過偌濟擺啊，真少堵到捌的人。這是佮較早完全無仝啊！</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>伊撏出一支薰。當然袂有人替一點火的。伊提出賴打，是銀行做予送顧客的。一个十箍，外殼通光的彼款，這嘛算禮物，實在尚凍霜啊。</span></font></font></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode,sans-serif;COLOR:black' lang='EN-US'><font size='3' face='pmingliu,serif' color='#000000'> </font></span></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode,sans-serif;COLOR:black' lang='EN-US'><font size='3' face='pmingliu,serif' color='#000000'> </font></span></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>伊揤了幾擺，火一直點袂起來。敢講是家己老啊，不使了？伊若會有這款想法咧？一定是賴打有問題。幹！有問題的賴打共提出來送人！伊一罵，閣一揤，賴打果然就點起來啊。連賴打攏愛罵，才聽話。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span> </span><span>   </span></span><span>伊點一支薰，連鞭欶一喙。伊的目珠看著小公園邊仔的圍牆。這時陣，伊雄雄覺悟到家己為啥物佮意來這。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>彼是因為彼間學校，圍牆內底的彼座學校。是日據時代的高等學校。彼時的高等學校共這馬的高中是完全無仝。論程度是供這馬的專科相當，但台灣人欲入去，是比登天夠卡難，一年才有幾个人，彼是全島尚優秀的學生。伊的工課，就是以暇的人為對象。彼時陣的學生，是偌有思想呀，阿有思想的學生，攏驚伊。伊問看啥物冊，伊擱暗中調查。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>這馬，彼个學校變甲遐爾大啊。毋是，學校無變大，只是學生變濟。實際上，學校已改作大學啊。這馬的大學生，比狗蟻濟呢。有啥物稀奇，像做豆腐，豆仔無變，水濟啊，豆腐就大啊。有啥物稀奇。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>     </span></span><span>伊看看學校的邊仔，嘛是公園的另外一爿，有真濟店面。有賣自助餐，有賣冰果，有賣麵包，有賣西藥，嘛有賣目鏡。這一爿，看來，是閣較親像菜市仔啊。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>      </span></span><span>有一寡學生，猶一面行，一面食物件。大學生啊，成啥物體統。伊有一點受氣啊。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>      </span></span><span>伊共目珠擱越到學校的彼爿。遮的退色的紅磚厝，是較早的舊教室，遐伊永遠無法度放袂記。伊擱想起，當時學生的款。烏色的制服，烏色的帽仔。帽仔邊仔有線。兩條？抑是三條？伊按怎總是有真濟代誌記袂清楚？</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>      </span></span><span>佇日據時期，遐个學生是越呢臭煬。彼時代，伊是更加臭煬的。遐个學生，後來有的住台北讀帝大，有的去日本讀大學。攏是行佇時代進前的。阿尚驚的就是伊。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>佇光復了後，猶原是先知先覺。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>遮上優秀的人，有的佇光復無多久的事件內底犧牲啊，嘛有的留假這馬，猶原是社會上尚重要的人物。有的成為大學者，有的成為企業家，嘛有的做大官。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>    </span></span><span>遮活落下來的，有的是伊救命的。有真濟人講，佇光復當時，伊害死了袂少人，講伊是用啄害死人的。「你為啥物愛害家己的同胞？」有人問伊。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>   </span><span> </span></span><span>「我干焦分好人佮歹人。」伊按呢回答。伊感覺，伊回答的真體面。</span></font></font></font></p>
<p style='MARGIN:0cm 0cm 0pt'><font size='3'><font face='pmingliu,serif'><font color='#000000'><span style='FONT-FAMILY:Lucida Sans Unicode,sans-serif;COLOR:black' lang='EN-US'><span>     </span></span><span>其實，伊想，伊並無害人。伊顛倒是救了袂少人。為啥物無人講伊救袂少人</span></font></font></font></p>
<p style='MARGIN:0cm 0cm 0pt'><span><font size='3' face='pmingliu,serif' color='#000000'>這馬活落來的，成為重要的遐的人，毋知影有偌濟，是伊救落來的。當時，有人揣伊去，只要伊去頕頭，抑是搖頭，就會使救一个人的性命阿。生佮死，就真差遐一屑仔，啊遐一屑仔，遐重要的一屑仔，完全是操作佇伊的手頭內底。</font></span></p><br/></div></div></td></tr></tbody></table></div></div><br /><small>Updated on <abbr class="updated" title="2012-05-16T04:13:28.787Z">&#20116;&#26376; 16, 2012</abbr> by <span class="author"><span class="vcard"><a class="fn" href="mailto:bignain0408@gmail.com">&#26519;&#24565;&#23452;</a></span></span> (<a href="../history.html">Version <span class="sites:revision">8</span></a>)</small><br /></div></div></body></html>