<html><head><title>ATA098181&#39015;&#20339;&#23481; (Version 7)</title></head><body><div class="hentry webpage" id="https://sites.google.com/feeds/content/site/2012shoatai/4520821779523695567"><h3><span class="entry-title">ATA098181&#39015;&#20339;&#23481;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<div style='MARGIN:0cm 0cm 0pt'><b><span><font color='#000000'>嫌疑</font></span></b></div>
<div style='MARGIN:0cm 0cm 0pt'><font color='#000000'> </font></div>
<p style='MARGIN:0cm 0cm 0pt'><font color='#000000'><span lang='EN-US'><span>  </span></span><span>「啟宏！」彼是一九二七年二月十二號的透早，我猶倒佇床頂眠夢，忽然間聽著一聲帶日本腔的臺灣話佇咧喝我的名：「起來！」</span></font></p>
<div style='MARGIN:0cm 0cm 0pt'><span style='COLOR:rgb(0,0,0)' lang='EN-US'><span>  </span></span><font color='#0000ff'>當我穿好外衫</font><font color='#000000'>，我這小小的一間書房兼睏房，已經</font><span style='COLOR:rgb(0,0,0)'>櫼</span><font color='#ff00ff'>了</font><span style='COLOR:rgb(0,0,0)'>誠濟巡查。</span></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><span style='COLOR:rgb(0,0,0)' lang='EN-US'><span>  </span></span><span style='COLOR:rgb(0,0,0)'>「你就叫做啟宏？」</span><font color='#000000'>彼是警部﹝警察單位﹞</font><font color='#0000ff'>向我問的</font><font color='#000000'>，雖然本來是一張予人看起來足好禮的面容，也</font><font color='#0000ff'>激了真歹</font><font color='#000000'>，這也就是</font><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><font face='Lucida Sans Unicode'> </font></span><span style='COLOR:rgb(0,0,0)'>所謂的尊嚴吧？「這馬就欲來搜你的厝宅」。</span></div>
<div style='MARGIN:0cm 0cm 0pt'><font color='#000000'> </font></div>
<p style='MARGIN:0cm 0cm 0pt'><span style='COLOR:rgb(0,0,0)' lang='EN-US'><span>  </span></span><font color='#000000'>「好，隨在你。」畢竟是出</font><font color='#ff00ff'>生</font><font color='#000000'>以來頭一擺的遭遇，而且又閣來</font><font color='#ff00ff'>了</font><font color='#000000'>傷突然，總有一寡</font><font color='#ff00ff'>使</font><font color='#000000'>我緊張。「</font><font color='#0000ff'>敢問</font><font color='#000000'>！恁到底欲搜啥物？」</font></p>
<div style='MARGIN:0cm 0cm 0pt'><span style='COLOR:rgb(0,0,0)' lang='EN-US'><span>  </span></span><font color='#000000'>「搜！」彼警部愛插毋插的款，</font><font color='#0000ff'>向其他的巡查下搜查的命令。</font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><span style='COLOR:rgb(0,0,0)' lang='EN-US'><span>  </span></span><font color='#000000'>這時陣厝內厝外，已經人踏人</font><font color='#ff00ff'>阿</font><font color='#000000'>，連厝內的人，嘛攏一个一个予人監視，親像阮是逃犯，抑是會毀滅證據的款來監視阮逐家。但是佇我的房間內徛咧等待命令，嘛是</font><font color='#ff00ff'>也</font><font color='#000000'>閣有七八个，可見</font><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><font face='Lucida Sans Unicode'> </font></span><span style='COLOR:rgb(0,0,0)'>真正是足重視這</span><font color='#ff00ff'>站</font><span style='COLOR:rgb(0,0,0)'>代誌。</span></div>
<div style='MARGIN:0cm 0cm 0pt'><font color='#000000'> </font></div>
<p style='MARGIN:0cm 0cm 0pt'><span><font color='#000000'>───</font></span></p>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>彼一班干焦×似×的警察，一接著命令，隨歹衝衝欲起跤動手。嘿，真正激著我阿。冊本衫仔褲，攏擲甲亂七八糟，沒咧客氣，足頂真的，就連空縫的所在，攏愛檢查一下。哈！到底有啥物好搜的咧？無，</span><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><font face='Lucida Sans Unicode'> </font></span><span>的本性畢竟有淡薄仔佮賊偷仝款，真正是入門</span><span>搜<span style='COLOR:black'>無著物件是足</span>衰<span style='COLOR:black'>的代誌，到最後，嘛連彼無要緊的文學冊，攏紮走。無毋著，干焦是按呢一本文學冊爾爾。</span></span></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>過了大概一點外鐘，總算搜甲心滿意足啊？彼警部才傲慢對衫袋子內拈出一張字條來：「到警署來！」</span></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>「唔。」</span></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>彼毋是拘捕證呢？這真正使我氣甲面反青。但是佇××主義的××下底，抑會使容忍你有淡薄仔躊躇？無，××人是掛袂牢無事牌的。佇阮的目睭內凡勢感覺這真正是傷亂來阿。白白無原因的，凊彩佮人掠去。但是，伊咧，卻是假做無代誌的款，嘛無奇怪。無，無的確，抑是共你掠起來，關起來耍咧？橫直有罪抑無罪，伊是毋管的，按呢做了，也歡喜展家己的威風。</span></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>「行！」</span></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>等袂赴洗完面，一个</span><span>喝<span style='COLOR:black'>聲，隨共我歹衝衝押走。</span></span></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>「按怎啦！」厝內的人，真正是有一點阿驚著阿。親像有代誌欲發生仝款，每一个人攏真驚惶。</span></font></div>
<div style='MARGIN:0cm 0cm 0pt'><font color='#000000'><span>
<p style='MARGIN:0cm 0cm 0pt'><span><font color='#000000'>───</font></span></p><span>
<p style='MARGIN:0cm 0cm 0pt'><span>「無要緊，等咧就轉來啊。」其實雖然無遮爾自信，但是，因為安慰厝內人的心，嘛就只好按呢講啊。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>呼呼的幾聲水螺聲響起，我也就以一</span><span>个犯人的資格予縛牢押到×中去啊。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>畢竟是頭一擺坐監的人，一切攏感覺新奇。行入去警署的時，所看著的，攏予我真興奮，初看著的時，警署親像真森嚴，但是又閣親像橫肉面而且大叢的動物，看來攏欲使人起毛管。</span></p>
<p style='MARGIN:0cm 0cm 0pt'><span lang='EN-US'><span>  </span></span><span>哼，×，××主義者的爪牙，<span lang='EN-US'> </span>時常得意對我遮看，<span lang='EN-US'> </span>的面容，雖然是各式各樣，但是彼看別人好戲的態度，慢辱的冷笑，總是</span><span>仝款予我歹看。親像「哼！反背的人！嘛有今仔日？該死的人。」敢若創治仝款，予我歹看。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>拘留所的鐵門拍開啊。入口的彼邊，</span><span>囥一張桌仔，桌仔的邊仔，坐幾若个巡警，本來是咧講笑，但是一看著我入去，每一个人攏雄雄變甲青面獠牙。</span></p>
<p style='MARGIN:0cm 0cm 0pt'><span lang='EN-US'><span>  </span></span><span>「傷<span lang='EN-US'> </span>激派頭啊？」我的心內忍袂牢按呢偷笑。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>照慣例，犯人到警署，攏愛報名，記佇簿仔內底保存。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>「你叫啥物？」是一个親像主任佇咧問的。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span>───</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>「曾啟宏。」是押牢我的彼<span style='COLOR:black'>个巡警，代替我報的。</span></span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>彼無著敢若蹛旅社</span><span>仝款</span><span>？一入門，就愛報名姓佮地址，我的心內是按呢想的。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>「共袋仔內底的物件，攏提出來！」彼主任記煞了名姓地址，又閣共我講。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>這時，彼邊的巡警，走過來，搜我的身軀。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>「報煞名姓，猶閣愛搜身軀，趣味！這卻是蹛旅社的時無的出頭。」又閣使我想一下。真正是足功夫的，衫袋仔內的物件，毋管是錢抑是物件，攏愛提去，講是替犯人保存。無，就連縖牢的褲袋仔，嘛愛提落來。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>佇搜查的彼當時，我小可仔攑頭，忽然間看著壁上的烏板，寫著按呢幾个白字。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>「跋筊犯 潘老豬</span></p>
<p style='MARGIN:0cm 0cm 0pt'><span lang='EN-US'><span>    </span></span><span>傷害罪 鄭猛虎</span></p>
<p style='MARGIN:0cm 0cm 0pt'><span lang='EN-US'><span>    </span></span><span>治安 維持法 嫌疑 曾啟宏<span lang='EN-US'>…</span>………」</span></p>
<p style='MARGIN:0cm 0cm 0pt'><span lang='EN-US'><span>  </span></span><span>真濟真濟，我看了真頭眩。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span>───</span></p>
<p style='MARGIN:0cm 0cm 0pt'><span lang='EN-US'><span>  </span></span><span>「治安維持法？喔！真正是唯一酷刑的罪犯……」按呢才予我了解我的罪，但是，彼當時嘛予我一<span style='COLOR:black'>个真大的刺激。</span></span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>彼當時這一條惡法，雖然猶不捌改正到像這馬遐爾嚴苛，猶無去斷頭台的煩惱，但是，假使講真正予人誣陷，按呢三年、五年的禁押是袂當避免的。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>嫌疑，彼真正傷超過啊！講實在的，這確實是帝國主義者的一个好空隙，若是<span lang='EN-US'> </span>討厭你，干若共「認為嫌疑」這四个大字予你套去入，按呢凊彩按怎攏會使共人關起來啦！我嘛只會當算是行歹運吧，為著這四个字，毋知刣了偌濟人，唉！予人壓迫的……</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>我拄好按呢想的時，雄雄間予另外一个巡警抓去，「磔」的一聲鎖匙的怪聲，彼三寸厚的門開啊。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>「入去！」鞋仔猶等袂赴囥好，隨予<span lang='EN-US'> </span>趕入去啊！</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>「這毋是干若犯人仝款？」我好奇四界看看咧，長長吐一口氣。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>真正是佮為台北圓山來的動物園差不多，監獄內底攏是用一枝一枝三寸外的圓木柱做的，一个縫兒，會使清楚看著房外的一切，真趣味，予人關佇房內，親像一隻一隻熊佮狼，唉！我自此以後也變做一个無自由的動物啊。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span lang='EN-US'><span>  </span></span><span>一睏仔，閣予我想著焦親像蹛佇赤十字社的病房，冷冷清清，攏是籠罩一層死氣沉沉的氣，雖然一間一間的監房，攏靜悄悄甲予人起疑心干若無犯人仝款咧，但是雄雄的幾聲不平的吐氣，已經表現出其中的苦情，嘛會當感覺著佇這陰沉的空氣當中，確實有一種緊張的感覺。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span>───</span></p></span></span></font> </div></div></td></tr></tbody></table></div></div><br /><small>Updated on <abbr class="updated" title="2012-05-15T12:59:01.303Z">&#20116;&#26376; 15, 2012</abbr> by <span class="author"><span class="vcard"><a class="fn" href="mailto:rita72380@gmail.com">rita123456781 &#39015;&#20339;&#23481;</a></span></span> (<a href="../history.html">Version <span class="sites:revision">7</span></a>)</small><br /></div></div></body></html>