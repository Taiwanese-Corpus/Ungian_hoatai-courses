<html><head><title>ATA098181&#39015;&#20339;&#23481; (Version 4)</title></head><body><div class="hentry webpage" id="https://sites.google.com/feeds/content/site/2012shoatai/4520821779523695567"><h3><span class="entry-title">ATA098181&#39015;&#20339;&#23481;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<div style='MARGIN:0cm 0cm 0pt'><b><span><font color='#000000'>嫌疑</font></span></b></div>
<div style='MARGIN:0cm 0cm 0pt'><font color='#000000'> </font></div>
<p style='MARGIN:0cm 0cm 0pt'><font color='#000000'><span lang='EN-US'><span>  </span></span><span>「啟宏！」彼是一九二七年二月十二號的透早，我猶倒佇床頂眠夢，忽然間聽著一聲帶日本腔的臺灣話佇咧喝我的名：「起來！」</span></font></p>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>當我穿好外衫，我這小小的一間書房兼睏房，已經</span><span>櫼了誠濟巡查。</span></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>「你就叫做啟宏？」</span><span>彼是警部﹝警察單位﹞向我問的，雖然本來是一張予人看起來足好禮的面容，也激了真歹，這也就是</span><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><font face='Lucida Sans Unicode'> </font></span><span>所謂的尊嚴吧？「這馬就欲來搜你的厝宅」。</span></font></div>
<div style='MARGIN:0cm 0cm 0pt'><font color='#000000'> </font></div>
<p style='MARGIN:0cm 0cm 0pt'><font color='#000000'><span lang='EN-US'><span>  </span></span><span>「好，隨在你。」畢竟是出生以來頭一擺的遭遇，而且又閣來了傷突然，總有一寡使我緊張。「敢問！恁到底欲搜啥物？」</span></font></p>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>「搜！」彼警部愛插毋插的款，向其他的巡查下搜查的命令。</span></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>這時陣厝內厝外，已經人踏人阿，連厝內的人，嘛攏一个一个予人監視，親像阮是逃犯，抑是會毀滅證據的款來監視阮逐家。但是佇我的房間內徛咧等待命令，嘛是也閣有七八个，可見</span><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><font face='Lucida Sans Unicode'> </font></span><span>真正是足重視這</span><span>站代誌。</span></font></div>
<div style='MARGIN:0cm 0cm 0pt'><font color='#000000'> </font></div>
<p style='MARGIN:0cm 0cm 0pt'><span><font color='#000000'>───</font></span></p>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>彼一班干焦×似×的警察，一接著命令，隨歹衝衝欲起跤動手。嘿，真正激著我阿。冊本衫仔褲，攏擲甲亂七八糟，沒咧客氣，足頂真的，就連空縫的所在，攏愛檢查一下。哈！到底有啥物好搜的咧？無，</span><span style='FONT-FAMILY:Lucida Sans Unicode,sans-serif;COLOR:black;FONT-SIZE:11.5pt' lang='EN-US'><font face='Lucida Sans Unicode'> </font></span><span>的本性畢竟有淡薄仔佮賊偷仝款，真正是入門</span><span>搜<span style='COLOR:black'>無著物件是足</span>衰<span style='COLOR:black'>的代誌，到最後，嘛連彼無要緊的文學冊，攏紮走。無毋著，干焦是按呢一本文學冊爾爾。</span></span></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>過了大概一點外鐘，總算搜甲心滿意足啊？彼警部才傲慢對衫袋子內拈出一張字條來：「到警署來！」</span></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>「唔。」</span></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>彼毋是拘捕證呢？這真正使我氣甲面反青。但是佇××主義的××下底，抑會使容忍你有淡薄仔躊躇？無，××人是掛袂牢無事牌的。佇阮的目睭內凡勢感覺這真正是傷亂來阿。白白無原因的，凊彩佮人掠去。但是，伊咧，卻是假做無代誌的款，嘛無奇怪。無，無的確，抑是共你掠起來，關起來耍咧？橫直有罪抑無罪，伊是毋管的，按呢做了，也歡喜展家己的威風。</span></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>「行！」</span></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'><span lang='EN-US'><span>  </span></span><span>等袂赴洗完面，一个</span><span>喝<span style='COLOR:black'>聲，隨共我歹衝衝押走。</span></span></font></div>
<div style='MARGIN:0cm 0cm 0pt'><font color='#000000'> </font></div>
<p style='MARGIN:0cm 0cm 0pt'><font color='#000000'><span lang='EN-US'><span>  </span></span><span>「按怎啦！」厝內的人，真正是有一點阿驚著阿。親像有代誌欲發生仝款，每一个人攏真驚惶。</span></font></p></div></td></tr></tbody></table></div></div><br /><small>Updated on <abbr class="updated" title="2012-04-26T05:12:52.860Z">&#22235;&#26376; 26, 2012</abbr> by <span class="author"><span class="vcard"><a class="fn" href="mailto:rita72380@gmail.com">rita123456781 &#39015;&#20339;&#23481;</a></span></span> (<a href="../history.html">Version <span class="sites:revision">4</span></a>)</small><br /></div></div></body></html>