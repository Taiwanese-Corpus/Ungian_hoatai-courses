<html><head><title>ATA098181&#39015;&#20339;&#23481;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../ata098101liam-gi/index.html">ATA098101&#26519;&#24565;&#23452;</a></small></td></tr><tr><td><small><a href="../ata098104li-sun/index.html">ATA098104&#38515;&#20432;&#28147;</a></small></td></tr><tr><td><small><a href="../ata098105bun-hing/index.html">ATA098105&#24373;&#25991;&#39336;</a></small></td></tr><tr><td><small><a href="../ata098108hui-sim/index.html">ATA098108&#39640;&#24935;&#24515;</a></small></td></tr><tr><td><small><a href="../ata098109u-tsiat/index.html">ATA098109&#37912;&#20110;&#25463;</a></small></td></tr><tr><td><small><a href="../ata098111an-ping/index.html">ATA098111&#24278;&#26191;&#24179;</a></small></td></tr><tr><td><small><a href="../ata098112uan-ki/index.html">ATA098112&#32645;&#29740;&#26827;</a></small></td></tr><tr><td><small><a href="../ata098113gi-tsin/index.html">ATA098113&#26954;&#27778;&#33275;</a></small></td></tr><tr><td><small><a href="../ata098115tsu-hun/index.html">ATA098115&#34311;&#36039;&#21211;</a></small></td></tr><tr><td><small><a href="../ata098118bi-tsu/index.html">ATA098118&#29579;&#24494;&#24904;</a></small></td></tr><tr><td><small><a href="../ata098119hui-kuan/index.html">ATA098119&#33674;&#24800;&#35264;</a></small></td></tr><tr><td><small><a href="../ata098121tsing-hian/index.html">ATA098121&#32645;&#25919;&#36066;</a></small></td></tr><tr><td><small><a href="../ata098123iok-ting/index.html">ATA098123&#34081;&#32946;&#24237;</a></small></td></tr><tr><td><small><a href="../ata098124sing-ing/index.html">ATA098124&#34311;&#32854;&#35424;</a></small></td></tr><tr><td><small><a href="../ata098125nga-ting/index.html">ATA098125&#35377;&#38597;&#23159;</a></small></td></tr><tr><td><small><a href="../ata098126siau-ham/index.html">ATA098126&#34311;&#31601;&#28085;</a></small></td></tr><tr><td><small><a href="../ata098127hing-bun/index.html">ATA098127&#24373;&#39336;&#25991;</a></small></td></tr><tr><td><small><a href="../ata098129phai-suan/index.html">ATA098129&#21555;&#27803;&#29831;</a></small></td></tr><tr><td><small><a href="../ata098131gi-kiat/index.html">ATA098131&#26446;&#23452;&#28500;</a></small></td></tr><tr><td><small><a href="../ata098132tshian-hui/index.html">ATA098132&#26446;&#33418;&#24935;</a></small></td></tr><tr><td><small><a href="../ata098134tshai-iong/index.html">ATA098134&#35613;&#37319;&#23481;</a></small></td></tr><tr><td><small><a href="../ata098135it-kiat/index.html">ATA098135&#40643;&#19968;&#20625;</a></small></td></tr><tr><td><small><a href="../ata098137tik-kong/index.html">ATA098137&#38515;&#24503;&#20809;</a></small></td></tr><tr><td><small><a href="../ata098140hiok-ting/index.html">ATA098140&#38515;&#37057;&#23159;</a></small></td></tr><tr><td><small><a href="../ata098141kui-ui/index.html">ATA098141&#26519;&#23395;&#32173;</a></small></td></tr><tr><td><small><a href="../ata098142bun-i/index.html">ATA098142&#24373;&#25991;&#24609;</a></small></td></tr><tr><td><small><a href="../ata098143kiat-ju/index.html">ATA098143&#21129;&#28500;&#28189;</a></small></td></tr><tr><td><small><a href="../ata098146ui-ni/index.html">ATA098146&#24464;&#26256;&#22958;</a></small></td></tr><tr><td><small><a href="../ata098147ui-ting/index.html">ATA098147&#26041;&#38859;&#23159;</a></small></td></tr><tr><td><small><a href="../ata098149po-giok/index.html">ATA098149&#26041;&#23542;&#29577;</a></small></td></tr><tr><td><small><a href="../ata098151ka-ju/index.html">ATA098151&#35377;&#23478;&#29788;</a></small></td></tr><tr><td><small>ATA098181&#39015;&#20339;&#23481;</small></td></tr><tr><td><small><a href="../ata099135ik-ham/index.html">ATA099135&#37041;&#20134;&#28085;</a></small></td></tr><tr><td><small><a href="../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2012shoatai/4520821779523695567"><h3><span class="entry-title">ATA098181&#39015;&#20339;&#23481;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<div style='margin:0cm 0cm 0pt'><b><span><font size='3' color='#000000'>嫌疑</font></span></b></div>
<div style='margin:0cm 0cm 0pt'><font size='3' color='#000000'> </font></div>
<p style='margin:0cm 0cm 0pt'><font size='3' color='#000000'><span lang='EN-US'><span>  </span></span><span>「啟宏！」彼是一九二七年二月十二號的透早，我猶倒佇床頂眠夢，忽然間聽著一聲帶日本腔的臺灣話佇咧喝我的名：「起來！」</span></font></p>
<div style='margin:0cm 0cm 0pt'><font size='3'><span style='color:rgb(0,0,0)' lang='EN-US'><span>  當我共外衫穿好</span></span><font color='#000000'>，我這小小的一間書房兼睏房，已經</font><span style='color:rgb(0,0,0)'>櫼</span><span style='color:rgb(0,0,0)'>誠濟巡查。</span></font></div>
<div style='margin:0cm 0cm 0pt'><font size='3' color='#000000'> </font></div>
<div style='margin:0cm 0cm 0pt'><font size='3'><span style='color:rgb(0,0,0)' lang='EN-US'><span>  </span></span><span style='color:rgb(0,0,0)'>「你就叫做啟宏？」</span><font color='#000000'>彼是警部﹝警察單位﹞問我的</font><font color='#000000'>，雖然本來是一張予人看起來足好禮的面容，也</font><font color='#000000'>激甲真歹</font><font color='#000000'>，這也就是</font><span style='color:black;font-family:Lucida Sans Unicode,sans-serif' lang='EN-US'><font face='Lucida Sans Unicode'> </font></span><span style='color:rgb(0,0,0)'>所謂的尊嚴吧？「這馬就欲來搜你的厝宅」。</span></font></div>
<div style='margin:0cm 0cm 0pt'><font size='3' color='#000000'> </font></div>
<div style='margin:0cm 0cm 0pt'><font size='3'><span style='color:rgb(0,0,0)' lang='EN-US'><span>  </span></span><font color='#000000'>「好，隨在你。」畢竟是出世</font><font color='#000000'>以來頭一擺的遭遇，而且又閣來了</font><font color='#000000'>傷突然，總有一寡予</font><font color='#000000'>我緊張。「請問</font><font color='#000000'>！恁到底欲搜啥物？」</font></font></div>
<div style='margin:0cm 0cm 0pt'><font size='3'><span style='color:rgb(0,0,0)' lang='EN-US'><span>  </span></span><font color='#000000'>「搜！」彼警部愛插毋插的款，</font><font color='#000000'>向其他的巡查下搜查的命令。</font></font></div>
<div style='margin:0cm 0cm 0pt'><font size='3' color='#000000'> </font></div>
<div style='margin:0cm 0cm 0pt'><font size='3'><span style='color:rgb(0,0,0)' lang='EN-US'><span>  </span></span><font color='#000000'>這時陣厝內厝外，已經人踏人啊</font><font color='#000000'>，連厝內的人，嘛攏一个一个予人監視，親像阮是逃犯，抑是會毀滅證據的款來監視阮逐家。但是佇我的房間內徛咧等待命令，嘛是</font><font color='#ff00ff'>也</font><font color='#000000'>閣有七八个，可見</font><span style='color:black;font-family:Lucida Sans Unicode,sans-serif' lang='EN-US'><font face='Lucida Sans Unicode'> </font></span><span style='color:rgb(0,0,0)'>真正是足重視這層</span><span style='color:rgb(0,0,0)'>代誌。</span></font></div>
<div style='margin:0cm 0cm 0pt'><font size='3' color='#000000'> </font></div>
<p style='margin:0cm 0cm 0pt'><span><font size='3' color='#000000'>───</font></span></p>
<div style='margin:0cm 0cm 0pt'><font size='3'><span style='color:rgb(0,0,0)' lang='EN-US'><span>  </span></span><font color='#000000'>彼一班干焦×似×的警察，一接著命令，隨歹衝衝欲起跤動手。嘿，真正激著我</font><font color='#0000ff'>阿</font><font color='#000000'>。冊本衫仔褲，攏擲甲亂七八糟，</font><font color='#0000ff'>沒</font><font color='#000000'>咧客氣，足頂真的，就連空縫的所在，攏愛檢查一下。哈！到底有啥物好搜的咧？無，</font><span style='color:black;font-family:Lucida Sans Unicode,sans-serif' lang='EN-US'><font face='Lucida Sans Unicode'> </font></span><span style='color:rgb(0,0,0)'>的本性畢竟有淡薄仔佮賊偷仝款，真正是入門</span><span style='color:rgb(0,0,0)'>搜<span style='color:black'>無著物件是足</span>衰<span style='color:black'>的代誌，到最後，嘛連彼無要緊的文學冊，攏紮走。無毋著，干焦是按呢一本文學冊爾爾。</span></span></font></div>
<div style='margin:0cm 0cm 0pt'><font size='3' color='#000000'> </font></div>
<div style='margin:0cm 0cm 0pt'><font size='3'><span style='color:rgb(0,0,0)' lang='EN-US'><span>  </span></span><font color='#000000'>過</font><font color='#0000ff'>了</font><font color='#000000'>大概一點外鐘，總算搜甲心滿意足</font><font color='#0000ff'>啊</font><font color='#000000'>？彼警部才傲慢對衫袋子內拈出一張字條來：「到警署來！」</font></font></div>
<div style='margin:0cm 0cm 0pt'><font size='3' color='#000000'> </font></div>
<div style='margin:0cm 0cm 0pt'><font size='3' color='#000000'><span lang='EN-US'><span>  </span></span><span>「唔。」</span></font></div>
<div style='margin:0cm 0cm 0pt'><font size='3' color='#000000'> </font></div>
<div style='margin:0cm 0cm 0pt'><font size='3'><span style='color:rgb(0,0,0)' lang='EN-US'><span>  </span></span><font color='#000000'>彼毋是拘捕證</font><font color='#0000ff'>呢</font><font color='#000000'>？這真正使我氣甲面反青。但是佇××主義的××下底，</font><font color='#0000ff'>抑</font><font color='#000000'>會使容忍你有淡薄仔躊躇？無，××人是掛袂牢無事牌的。佇阮的目睭內凡勢感覺這真正是傷亂來</font><font color='#0000ff'>阿</font><font color='#000000'>。白白無原因的，凊彩</font><font color='#0000ff'>佮</font><font color='#000000'>人掠去。但是，伊咧，卻是假做無代誌的款，嘛無奇怪。無，無的確，抑是共你掠起來，關起來耍咧？橫直有罪抑無罪，伊是毋管的，按呢做了，也歡喜展家己的威風。</font></font></div>
<div style='margin:0cm 0cm 0pt'><font size='3' color='#000000'> </font></div>
<div style='margin:0cm 0cm 0pt'><font size='3' color='#000000'><span lang='EN-US'><span>  </span></span><span>「行！」</span></font></div>
<div style='margin:0cm 0cm 0pt'><font size='3' color='#000000'> </font></div>
<div style='margin:0cm 0cm 0pt'><font size='3'><span style='color:rgb(0,0,0)' lang='EN-US'><span>  </span></span><font color='#000000'>等袂赴</font><font color='#0000ff'>洗完面</font><font color='#000000'>，一</font><font color='#0000ff'>个</font><font color='#000000'>喝</font><span style='color:black'>聲，隨</span><font color='#9900ff'>共我歹衝衝押走</font><span style='color:black'>。</span></font></div>
<div style='margin:0cm 0cm 0pt'><font size='3' color='#000000'> </font></div>
<div style='margin:0cm 0cm 0pt'><font size='3'><span style='color:rgb(0,0,0)' lang='EN-US'><span>  </span></span><font color='#000000'>「按怎啦！」厝內的人，真正是有一點阿驚著</font><font color='#0000ff'>阿</font><font color='#000000'>。親像有代誌欲發生仝款，每一个人攏真驚惶。</font></font></div>
<div style='margin:0cm 0cm 0pt'><font color='#000000'><span><font size='3'>
</font><p style='margin:0cm 0cm 0pt'><span><font size='3' color='#000000'>───</font></span></p><span><font size='3'>
</font><p style='margin:0cm 0cm 0pt'><span><font size='3' face='新細明體'>

</font></span></p><p style='margin:0cm 0cm 0pt'><span lang='EN-US'><span><font size='3'> <font face='新細明體'>

</font></font></span></span></p><p style='margin:0cm 0cm 0pt'><font size='3'><span lang='EN-US'><span>  </span></span><span>「無要緊，等咧就轉來啊。」其實雖然無遮爾自信，但是，因為安慰厝內的人，嘛就只好按呢講啊。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>呼呼的幾聲水螺聲響起，我也就以一</span><span>个犯人的資格予縛牢押到×中去啊。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>畢竟是頭一擺坐監的人，一切攏感覺新奇。行入去警署的時，所看著的，攏予我真興奮，初看著的時，警署親像足森嚴，但是又閣親像橫肉面而且大叢的動物，看來攏欲使人起毛管。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>哼，×，××主義者的爪牙，<span lang='EN-US'>
 
 
  
  
  
  
  
  
  
  
  
  
  
  
 
 
 

 
</span>時常得意對我遮看，<span lang='EN-US'>
 
</span>的面容，雖然是各式各樣，但是彼種看別人好戲的態度，慢辱的冷笑，總是</span><span>仝款予我歹看。親像「哼！反背的人！嘛有今仔日？該死的人。」干焦創治仝款，予我歹看。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>拘留所的鐵門拍開啊。入口的彼</span><span>爿</span><span>，</span><span>囥一張桌仔，桌仔的邊仔，坐幾若个巡警，本來是咧講笑，但是一看著我入去，每一个人攏雄雄變甲青面獠牙。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「傷<span lang='EN-US'>
 
</span>激派頭啊？」我的心內忍袂牢按呢偷笑。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>照慣例，犯人到警署，攏愛報名，記佇簿仔內底保存。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「你叫啥物名？」是一个親像主任佇咧問的。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><span><font size='3'>───</font></span></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「曾啟宏。」是押我的彼<span style='color:black'>个巡警，代替我報的。</span></span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>彼無著干焦蹛旅社</span><span>仝款</span><span>？一入門，就愛報名姓佮地址，我的心內是按呢想的。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「共袋仔內底的物件，攏提出來！」彼主任記煞了名姓地址，又閣共我講。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>這時，彼爿的巡警，行過來，搜我的身軀。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「報煞名姓，猶閣愛搜身軀，趣味！這卻是蹛旅社的時無的出頭。」又閣予我想一下。真正是足功夫的，衫袋仔內的物件，毋管是錢抑是物件，攏愛提去，講是替犯人保存。無，就連縖牢的褲袋仔，嘛愛提落來。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>佇搜查的彼當時，我小可仔攑頭，忽然間看著壁上的烏板，寫著按呢幾个白字。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「跋筊犯 潘老豬</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>    </span></span><span>傷害罪 鄭猛虎</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>    </span></span><span>治安 維持法 嫌疑 曾啟宏<span lang='EN-US'>…</span>………」</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>真濟真濟，我看了真頭眩。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><span><font size='3'>───</font></span></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「治安維持法？喔！真正是唯一酷刑的罪犯……」按呢才予我了解我的罪，但是，彼當時嘛予我一<span style='color:black'>个真大的刺激。</span></span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>彼當時這一條惡法，雖然猶不捌改正到像這馬遐爾嚴苛，猶無去斷頭台的煩惱，但是，假使講真正予人誣陷，按呢三年、五年的禁押是袂當避免的。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>嫌疑，彼真正傷超過啊！講實在的，這確實是帝國主義者的一个好空隙，若是<span lang='EN-US'>
 
</span>討厭你，干焦共「認為嫌疑」這四个大字予你套入去，按呢凊彩按怎攏會使共人關起來啦！我嘛只會當算是行歹運吧，為著這四个字，毋知刣了偌濟人，唉！予人壓迫的……</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>我拄好按呢想的時，雄雄間予另外一个巡警抓去，「磔」的一聲鎖匙的怪聲，彼三寸厚的門開啊。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「入去！」鞋仔猶等袂赴囥好，隨予<span lang='EN-US'>
 
</span>趕入去啊！</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「這毋是干焦犯人仝款？」我好奇四界看看咧，長長吐一口氣。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>真正是親像為台北圓山來的動物園差不多，監獄內底攏是用一枝一枝三寸外的圓木柱做的，一个縫兒，會使清楚看著房外的一切，真趣味，予人關佇房內，親像一隻一隻熊佮狼，唉！我自此以後也變做一个無自由的動物啊。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>一睏仔，閣予我想著干焦親像蹛佇赤十字社的病房，冷冷清清，攏是籠罩一層死氣沉沉的氣，雖然一間一間的監房，攏靜悄悄甲予人起疑心干焦無犯人仝款咧，但是雄雄的幾聲不平的吐氣，已經表現出其中的苦情，嘛會當感覺著佇這陰鴆的空氣當中，確實有一種緊張的感覺。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><span><font size='3'>───</font></span></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>監門雖然無真闊，一个人蹛<span lang='EN-US'>,</span>嘛袂按怎狹<span lang='EN-US'>,</span>八尺外的長，四尺外的闊，毋過，用處實在是傷濟啊<span lang='EN-US'>,</span>坐睏佮徛<span lang='EN-US'>,</span>攏靠這一間<span lang='EN-US'>,</span>無<span lang='EN-US'>,</span>就連食堂便所<span lang='EN-US'>,</span>甚至是運動場<span lang='EN-US'>,</span>嘛攏愛全部算入去<span lang='EN-US'>,</span>按呢想起來<span lang='EN-US'>,</span>又閣嫌伊傷狹。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>大概是客滿啊？對面彼間較大兩倍的監房<span lang='EN-US'>, </span>聽講已經關滿十六七个人啊<span lang='EN-US'>,</span>看房的外面<span lang='EN-US'>,</span>猶閣用索仔縛著一个<span lang='EN-US'>
 
</span>囡仔的廣東<span lang='EN-US'>(</span>客家人<span lang='EN-US'>)</span>查某人<span lang='EN-US'>, </span>佮一个穿洋服的少年人<span lang='EN-US'>,</span>閣有兩个散赤型的中年人<span lang='EN-US'>,</span>唉！囡仔是無辜的？嘛綴伊的阿母<span lang='EN-US'>,</span>來試驗這活地獄的滋味。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>磔的一聲，進前彼个巡警又閣來啊。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「按怎？才掠我入來，敢講又閣袂放我出去啊？」這一个默想，淡薄仔使我驚惶袂定，但是，一睏仔，我就了解啊，「喔！審問。」</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>無疑，出了監房，彼个巡警隨提出索仔，共我的腰縖予牢，共我牽去留置場斜對面的一間審問室。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>彼是一間真清彩的厝，長大概兩丈，闊嘛大概六丈，厝的中央靠壁，安著一座八尺闊，兩尺懸的臺，臺頂囥一張長長的桌仔，這就是公堂啊，臺彼一面的粉壁頂面，掛著幾若枝佩劍，佮幾頂帽仔，下跤，猶囥兩个冊<span lang='EN-US'>(</span>公文、案件<span lang='EN-US'>)</span>箱，審問席當然是佇臺跤，用著幾个杙仔圍牢咧，嘛只有一坪闊爾爾。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><span><font size='3'>───</font></span></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>一入門，我就認出彼个問官是去我厝搜查的警部，但是，這个時坐佇公堂頂懸，假甲真尊嚴的款，中央坐伊一个人以外，倒手爿的案邊，猶閣坐一个臺灣人巡警，彼一定是翻譯吧？是一个三十外歲的中年人，真肥，至少有一百二十公斤，看來，雖然毋是真有殺氣，但是仝款有一種輕視落擺的面容，袂當有例外。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>照例問過住址、名姓、職業了後，才開始問案件。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「志雄，你捌伊？」這當然是對問官透過翻譯所講出來的。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「袂記得啊。」我就簡單回答伊。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「哼！你毋是佇維新的厝內佮伊會面過？強嘴！伊猶招你加入烏色聯盟呢。」</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>烏色聯盟，這是遮爾新鮮的名目啊！只有今仔日我才聽著的，實在是，佇猶未問偵訊的一秒鐘前，我猶毋知世間上竟然有按呢一个名詞，無，我想，就是予烏色聯盟的同志這五十外个嫌移犯當中，嘛</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><span><font size='3'>揣無一个真正了解這底細的人吧？志雄去維新的厝內拜訪一暗，我確實是去過，毋過，嘛只會當講是因為好奇才去的，到這馬，嘛共這層代誌放袂記啊，就是這个期間，閣有啥物人共這層代誌提起過？無，更加無啥物烏色白色的聯盟組織，因為這个時，攏盡全力佇文協的改組運動，真正是笑詼，親像老蔡、老王等等，彼根本是無仝款的代誌，<span lang='EN-US'>
 
</span>既然無聽過志雄的話，無，甚至是反對無政府主義的人，但是今仔日偏偏有遮爾重要的大代誌發生，老實講共我變憨啊。</font></span></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><span><font size='3'>───</font></span></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「無，就連這个名詞，我今仔日是頭一擺聽著咧。」</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「閣想欲騙！」問官的口氣，愈來愈嚴苛啊，伊氣怫怫罵我：</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><span><font size='3'>「會員簿仔頂懸，你毋是嘛印過手印啊？哼！強嘴！」</font></span></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>那按呢我嘛只好無愛插啊，伊既然認定是按呢，無論你按怎辯解，嘛只是白了工爾爾。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「好，你就算無加入好啊，但是啥人有加入？」問官的態度，忽然間又閣變了真和善，親像咧</span><span>騙<span style='color:black'>囡仔共我講：「講啦！彼嘛佮你無關係。」</span></span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「啥物人有加入，嘛只有請你去問<span lang='EN-US'>
 
</span>。」</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「無愛講是毋是，那按呢你是家己揣死路。」伊又閣按呢共我恐嚇。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>反出反入，大概問兩點外鐘，伊問著文協，問著新劇，閣問著無要緊的代誌來，有時陣用嚴厲的態度，有時陣又閣用溫柔的口氣，佇這嚇驚佮唬人的氣氛當中，想欲共我用眩。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「好！你無愛承認就是啊？」最後伊閣真歹共我講：「至少，你是一个嫌疑犯，哼！關十个月八个月嘛無一定。」</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>幾分鐘了後，我又閣予人關起來啊。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>真孤獨、真稀微，予我感覺生佇一个無人的荒島。這个時陣，連平常時討厭的吵雜聲，茫茫聽來，嘛顛倒予我感覺趣味。這無異是一个死，是隔絕所有的人類。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>對木柱縫看，照射著我的目</span><span>睭內的雲，雖然是陰</span><span>鴆</span><span>甲真可怕，但是一種閒仙仙獨來獨往的感覺，自由又閣清爽，唉！我，連一</span><span>个浮雲嘛比袂過。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「外面的人，欲替咱按怎齷齪咧？」這一</span><span>个想法，雄雄又閣跳甲我的心肝頭。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>親像戰亂了後的街仔路，人少甲有淡薄仔青荒，逐間厝的店門口，攏關牢啊，每一个人的面，嘛攏呈現出一種憨神的恐怖，雖然攏咧講話，但是又閣親像接受過袂當講話的命令仝款，只是相抵嘴爾爾，毋敢大聲講出來，但是，又閣真好奇，親像咧鬥鬧熱的款徛佇家己的門口，大家攏用無仝款的眼光，對阮一个一个犯人，茫茫的看待，大概是人抓甲傷濟啊吧？看巡警攏是威武甲全副武裝，一隊一隊干焦面對大敵人，真正是比治警法的當時，更加予人驚惶。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「至少，你是一个嫌疑犯，哼！關十个月八个月嘛無一定。」又閣予我一時想起問官的話。唉！刣人無<span lang='EN-US'>
 
</span>目的鬼怪，我感覺按呢的一个政府，真正是無代誌揣代誌做，這無異是強迫人民起來革命，更加無異是咧替社會主義掖傳單。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><span><font size='3'>───</font></span></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>雖然講是無罪，但是我，無，阮這一夥予人認為是共犯的兄弟，卻</span><span>是自此予鬼怪掠去地獄。「認為嫌疑」唉！這真正是征服者的一帖萬應膏，逐擺試逐擺著的靈符。</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span><span>「唉！毋知要到佗一工，才會當恢復我的自由，才會當無瞑無日攏咧走跳，鬥陣的人類見面？」</span></font></p><p style='margin:0cm 0cm 0pt'><font size='3' face='新細明體'>

</font></p><p style='margin:0cm 0cm 0pt'><font size='3'><span lang='EN-US'><span>  </span></span>夜色是漸漸烏暗啊，佇另外一个開闊的世界內底，忽然間送來一陣「籠仔內的鳥」的口琴聲，予我感覺著一陣寂寞的悲哀。</font></p><p style='margin:0cm 0cm 0pt'><font size='3' face='新細明體'>

</font></p></span></span></font> </div></div></td></tr></tbody></table></div></div><br /><small>Updated on <abbr class="updated" title="2012-06-24T09:59:53.075Z">&#20845;&#26376; 24, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="history.html">Version <span class="sites:revision">13</span></a>)</small><br /><br /></div><hr /><div><b>Attachments (4)</b><br /><br /><div class="hentry attachment" id="https://sites.google.com/feeds/content/site/2012shoatai/3902197134358815470"><a class="entry-content entry-title" href="final- ata098181.xlsx">final- ata098181.xlsx</a> - on <abbr class="updated" title="2012-06-15T05:49:57.763Z">&#20845;&#26376; 15, 2012</abbr> by <span class="author"><span class="vcard"><a class="fn" href="mailto:rita72380@gmail.com">rita123456781 &#39015;&#20339;&#23481;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/8667151708296643402"><a class="entry-content entry-title" href="&#33775;&#21488;&#35486;&#25991;&#23565;&#35695;&#35506;&#22530;&#22577;&#21578; &#26954;&#23432;&#24858;-&#23244;&#30097; &#21488;&#19977;&#30002; ATA098181 &#39015;&#20339;&#23481;.ppt">&#33775;&#21488;&#35486;&#25991;&#23565;&#35695;&#35506;&#22530;&#22577;&#21578; &#26954;&#23432;&#24858;-&#23244;&#30097; &#21488;&#19977;&#30002; ATA098181 &#39015;&#20339;&#23481;.ppt</a> - on <abbr class="updated" title="2012-05-23T14:49:43.567Z">&#20116;&#26376; 23, 2012</abbr> by <span class="author"><span class="vcard"><a class="fn" href="mailto:rita72380@gmail.com">rita123456781 &#39015;&#20339;&#23481;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/3606039263613624396"><a class="entry-content entry-title" href="siukai- ata098181.xlsx">siukai- ata098181.xlsx</a> - on <abbr class="updated" title="2012-03-13T15:34:20.669Z">&#19977;&#26376; 13, 2012</abbr> by <span class="author"><span class="vcard"><a class="fn" href="mailto:rita72380@gmail.com">rita123456781 &#39015;&#20339;&#23481;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/652928452377824440"><a class="entry-content entry-title" href="ata098181.xlsx">ata098181.xlsx</a> - on <abbr class="updated" title="2012-02-21T16:42:14.424Z">&#20108;&#26376; 21, 2012</abbr> by <span class="author"><span class="vcard"><a class="fn" href="mailto:rita72380@gmail.com">rita123456781 &#39015;&#20339;&#23481;</a></span></span> (Version <span class="sites:revision">1</span>)</div></div></div></td></tr></table></body></html>