<html><head><title>ATA098142&#24373;&#25991;&#24609; (Version 14)</title></head><body><div class="hentry webpage" id="https://sites.google.com/feeds/content/site/2012shoatai/3859441799715876474"><h3><span class="entry-title">ATA098142&#24373;&#25991;&#24609;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><br/>
<p style='margin:1em 0cm 0pt;text-align:center' align='center'><b><span><font color='#000000'>夜雨 <span lang='EN-US'><span>      </span></span>作者<span lang='EN-US'>:</span>王詩琅</font></span></b></p>
<div style='margin:1em 0cm 0pt;text-indent:28pt'><font size='3'><font color='#000000'>青色的天已經漸漸予烏雲染色，冷冷的空氣嘛一層一層對皮膚吹來，秋色敢若已經深</font><font color='#000000'><strong>矣</strong></font><font color='#000000'>。昨暗暝開始落的毛毛仔雨，雖然已經停</font><strong><font color='#000000'>矣</font></strong><font color='#000000'>，毋過冷風煞猶閣一陣一陣，軁過窗仔縫吹來。</font></font></div>
<div style='margin:1em 0cm 0pt;text-indent:28pt'><font size='3'><font color='#000000'>真少話的有德，最近敢若親像闔起來的蜊仔仝款，無講話。</font><font color='#0000ff'><font color='#000000'>面仔憂憂，更加鬱卒</font>，</font><font color='#000000'>伊坐佇廳邊的椅條頂，由在in</font><font color='#000000'>某阿換，按怎共</font><font color='#000000'>叫，一開始毋插伊，後來著真<span lang='EN-US'>ak-tsak</span>，共伊當咧看的小說囥咧</font><font color='#000000'>：</font><span lang='EN-US'><br/></span><font color='#000000'>　　「逐工講，嘛無法度，久木昨昏講，這馬人員是有夠額，和田</font><font color='#000000'>又閣是昨昏</font><font color='#000000'>委託過</font><span style='color:rgb(0,0,0)' lang='EN-US'>e</span><font color='#000000'>，別</font><span lang='EN-US'><font color='#0000ff'>—</font></span><font color='#000000'>的工場更加</font><font color='#000000'>無欠人</font><font color='#000000'>，會使托攏托過矣</font><font color='#000000'>，你到底是欲叫我按怎？」</font><span lang='EN-US'><br/></span><font color='#000000'>　　「你一句嘛無法，兩句嘛無法度，工場猶是無望，該當想別个</font><font color='#000000'>方法。敢講你坐佇遮看冊，腹肚著會飽諾</font><font color='#000000'>？」</font><span lang='EN-US'><br/></span><font color='#000000'>　　「做</font><font color='#000000'>生理</font><font color='#000000'>欠本錢，別个工作</font><font color='#000000'>閣袂慣勢。對十五歲入工場學疊鉛字，到這馬三十九歲。按呢像白絲蟲仝款；文無像童生，武無像銃兵，幼的做袂來，粗的無法度，這馬景氣䆀，閣有啥</font><font color='#000000'>欲愛<span lang='EN-US'>?</span>」</font><span lang='EN-US'><br/></span><font color='#000000'>　　「我嘛已經做到盡磅矣</font><font color='#000000'>，會使當的攏已經當完，會使借的嘛已經借過，明仔載牽嬸的會仔錢，嘛愛佮前一個月做伙還伊，你拍算欲按怎？好好仔作</font><font color='#000000'>穡，罷啥物工，歇睏的禮拜日，著是無薪水，毋過艱苦一寡，有啥物好怨嘆的？別个</font><font color='#000000'>攏免</font><font color='#000000'>講，像咱連米連水攏無。」 <span> </span></font></font></div>
<p style='margin:1em 0cm 0pt;text-indent:28pt'><span><font size='3' color='#000000'>阿換為著欲攢中晝頓；一爿拭桌頂，一爿講。有德煞毋<span lang='EN-US'>tshap</span>伊，猶原提冊起來看。伊心肝頭煞是掛念透早出去的秀蘭。一下仔，飯菜拄囥好的時陣，樓梯的聲音著響啊。</font></span></p>
<div><span><font size='3' color='#000000'>   </font></span></div>
<div><font size='3'><span><font color='#000000'>       「阿爹，我轉來阿。」</font></span><font face='新細明體' color='#000000'> </font></font></div>
<p style='margin:1em 0cm 0pt'><span><font size='3' color='#000000'>有德看一下秀蘭鬱卒的表情，早著感覺一半以上，無希望阿。毋過煩惱的心情，煞等袂赴伊歇喘，兇狂：「交涉的結果按怎？」</font></span></p>
<p style='margin:1em 0cm 0pt'><font size='3' color='#000000'><span lang='EN-US'><span>       </span></span><span>「袂交仗，這井坂吳服店雖然有欠人，兩工前，早已經倩<span lang='EN-US'>tsu7</span>年畢業的高氏金鸞，我順紲到玉桃厝內，託怹阿爹問看覓<span lang='EN-US'>N</span>乘合自動車會社，有欠車掌無。」</span></font></p>
<div style='margin:1em 0cm 0pt'><font size='3'><span lang='EN-US'><span><font color='#000000'>       </font></span></span><span><font color='#000000'>自罷工以來，無粒積得有得一家伙，一天過一天。老實講一日一塊半的他，嘛無別的收入，若猶有粒積的餘地？所以予人稱做好扞家</font><font color='#000000'>的阿換，向四界親成朋友借，嘛已經借佮無所在借矣，幾件小金仔嘛已經當掉。所以怹真相好的兩夫妻，最近為著這寡的問題，</font></span><font color='#000000'><span lang='EN-US'>kha̍h </span><span>袂著就起衝突，甚至是相拍。自然這種氣氛，流到雖然散食，煞閣和氣的怹的家庭，連活潑的秀蘭佮今年欲入學愛耍的隆興，嘛自然佇無意識的予傳染著。</span></font></font></div>
<p style='margin:1em 0cm 0pt'><span><font size='3' color='#000000'>　　透中晝得報午機霆矣。</font></span></p>
<p style='margin:1em 0cm 0pt'><font size='3' color='#000000'><span lang='EN-US'><span>        </span></span><span>無一下仔久，隆興嘛轉來矣。</span></font></p>
<p style='margin:1em 0cm 0pt'><font size='3' color='#000000'><span>        以前一個月，二三擺歇睏的禮拜日，爸仔囝母仔囝團圓圍住的中晝飯，是怹一件快樂的代誌，盡所謂的天倫之樂，自罷工以來，著無按呢矣，逐家恬恬，無講話，只管食飯。</span></font></p>
<p style='margin:1em 0cm 0pt'><font size='3' color='#000000'><span lang='EN-US'><span>      </span></span><span>「爸，兩錢予我。」</span></font></p>
<p style='margin:1em 0cm 0pt'><span><font size='3' color='#000000'>食完一睏仔，隆興擘起床頂倚踮有德的身軀邊，伊毋喢伊，猶原繼續看小說。</font></span></p>
<p style='margin:1em 0cm 0pt'><font size='3' color='#000000'><span lang='EN-US'><span>      </span></span><span>「爸，兩錢予我啦，欲佮桂竹去耍。」</span></font></p>
<p style='margin:1em 0cm 0pt'><font size='3' color='#000000'><span lang='EN-US'><span>      </span></span><span>「無錢，袂使耍，去讀冊啦。」</span></font></p>
<p style='margin:1em 0cm 0pt'><font size='3' color='#000000'><span lang='EN-US'><span>      </span></span><span>「無愛，兩錢予我啦。」</span></font></p>
<div style='margin:1em 0cm 0pt'><font size='3' color='#000000'><span lang='EN-US'><span>      </span></span><span>「講無錢著無錢，閃開啦。」</span></font></div>
<div style='margin:1em 0cm 0pt'/><font color='#000000'><font size='3'>
</font><p style='margin:1em 0cm 0pt'><span><font size='3'>        伊共躺佇伊身軀，硬欲愛錢得隆興捒開的時陣，因為佇眠床邊的關係，又閣尚大力，「噯喲！」的一聲，摔落佇眠床腳。</font></span></p>
<div style='margin:1em 0cm 0pt'><font size='3'><span lang='EN-US'><span>       </span></span><span>「你這个短命，哪會遮爾粗殘！」</span></font></div>
<div style='margin:1em 0cm 0pt'><span><font size='3'>        佇房間內的阿換，緊走來共扶起來，開嘴共罵。</font></span></div>
<div style='margin:1em 0cm 0pt'><font size='3'><span>       「啥，你罵誰？」</span><font face='新細明體'> </font></font></div>
<div style='margin:1em 0cm 0pt'><font size='3'><font face='新細明體'>      </font><span>「罵你，有啥代誌？」</span></font></div>
<div style='margin:1em 0cm 0pt'><span><font size='3'><font face='新細明體'>      </font>「幹你娘，無審實，出口就罵。」</font></span></div>
<div style='margin:1em 0cm 0pt'><span><font size='3'>       「半路死的短命，遮爾無良心，共這細漢囡仔踢佇塗跤。」</font></span></div>
<div style='margin:1em 0cm 0pt'><span><font size='3'>       「亂講。」</font></span></div>
<div style='margin:1em 0cm 0pt'><span><font size='3'>       有德目睭睨一下，正手伸過去阿換的面，搧一下喙䫌。阿換伊罵無欲讓伊，雙手闖去爪伊的面，有德欲共掠，怹兩的你拍我掠，互相搝搝搦搦。佇灶腳內洗碗的秀蘭，緊趕到位欲分開的時陣，已經拍作規丸。隆興徛佇桌仔邊哭，看著爸母相拍。伊用真大的氣力，才共爸母分開，阿換氣怫怫就算真喘罵是欲罵，有德煞毋答應，著穿衫。</font></span></div>
<div style='margin:1em 0cm 0pt'><span><font size='3'>       「爹，欲佗位？」</font></span></div>
<div style='margin:1em 0cm 0pt'><span><font size='3'>        伊毋應怹查某囝，一直行氣樓腳去。</font></span></div>
<div style='margin:1em 0cm 0pt'><span><font size='3'>        開闊的太平町大路，兩爿規排的大店舖，予薄薄的夜色攏罩起來矣。</font></span></div>
<div style='margin:1em 0cm 0pt'><span><font size='3'>        輝煌的燈光，漸漸咧展威風，欲代替日頭支配世界。<span lang='EN-US'><br/><span>        </span></span>拄開業無規工的咖啡店<span lang='EN-US'>--</span>「娜利耶」<span lang='EN-US'>:</span>佇雙叉路口角真顯目。真響亮的留聲機聲音，紅紫的「良˙薩茵」來替現代女性畫妝，佇這个攏是台灣人的街仔，加添一寡新的魅力。</font></span></div>
<div style='margin:1em 0cm 0pt'><span><font size='3'><font face='新細明體'>       </font>伊佇永樂市場行一輪，聽一下「走江湖」先生的雄辯。順紲拜訪嘛佇小田印刷所的同事德成，伊嘛是罷工了後猶未就職的，拄仔好伊無佇厝，信行到街仔的時陣，雖然火氣已經消矣，毋過空虛的寂寞佔領伊的頭殼內，這是伊最近時常有的經驗。</font></span></div>
<div style='margin:1em 0cm 0pt'><span><font size='3'>       西裝青年、長衫女士、勞動者、紳士、自轉車、自動車、人力車、貨車<span lang='EN-US'>……</span>遮攏是構成近代都市的細胞，摩登的風景，佇伊黑暗的心情，攏是馬耳東風。無精無彩，戇神戇神慢慢仔行。伊感覺家己的形影真好笑，進前下班了後，牽著隆興的小小古錐的手散步，佮這馬敢若兩款人。</font></span></div>
<div style='margin:1em 0cm 0pt'><font size='3'><span lang='EN-US'><span>       </span></span><span>伊毋知家己落魄的生活，錯雜的苦悶，擾亂的心緒，欲按怎才好？<span lang='EN-US'>W</span>工場的青年工憤慨業主，欲毀掉歇睏嘛有工資的禮拜日，開始罷工。這爿的熟手工嘛為著生活，贊聲徛出來，動員全台北印刷工組合的組合員總同盟罷工，嘛只不過是因為生活予威脅引起的。</span></font></div>
<div style='margin:1em 0cm 0pt'><span><font size='3'>      
</font></span></div><p style='margin:auto 0cm 0pt'><span><font size='3'>       毋過結果屬於職工的全面慘敗，追究原因，雖然惡積的業主對抗工人，向內地（日本本土）大量的移入工人佮新倩台灣人，買收內奸，來擾亂陣營。就是家己無團結，指導方針無好，</font></span></p><div style='margin:1em 0cm 0pt'>
</div><p style='margin:auto 0cm 0pt'><span><font size='3'>       由在規个人佇法老，嘛袂當講無，伊感覺啥物人攏袂得咧恨。業主嘛是為著景氣無親像較早遐好，家己嘛是為著生活落去做，遐更加是正當的行動，就是遐的內奸，是無法度對抗久長的罷工，然後降服遐的苦憐蟲，遮攏毋是罷工的責任者，伊感覺敢若有閣較大的、看袂著的責任者。</font></span></p><div style='margin:1em 0cm 0pt'>
</div><p style='margin:auto 0cm 0pt'><font size='3'><span lang='EN-US'><span>       </span></span><span>伊閣想去拄才遐鬧熱的情境。</span></font></p><div style='margin:1em 0cm 0pt'>
</div><p style='margin:auto 0cm 0pt'><font size='3'><span lang='EN-US'><span>   </span><span>    </span></span><span>會仔錢、厝租、拍、罵、哭<span lang='EN-US'>……</span>佇伊暗淡的頭殼內出現。</span></font></p><div style='margin:1em 0cm 0pt'>
</div><p style='margin:auto 0cm 0pt'><font size='3'><span lang='EN-US'><span>       </span></span><span>路已經開始烏暗。毋知偌久，伊頭<span lang='EN-US'>l</span>ê<span lang='EN-US'>-l</span>ê行佇這个恬靜的小巷仔內。夯頭看，已經到家己的厝樓腳矣。伊躊躇一下仔，就走去樓頂。</span></font></p><div style='margin:1em 0cm 0pt'>
</div><p style='margin:auto 0cm 0pt'><font size='3'><span lang='EN-US'><span>       </span></span><span>暗頓食煞，拄落來的興隆，就</span><span lang='EN-US'>tshuā in </span><span>阿母的換帖阿姊</span><span lang='EN-US'>--</span><span>阿柳嫂佮伊的新婦素梅起來。</span></font></p><div style='margin:1em 0cm 0pt'>
</div><p style='margin:auto 0cm 0pt'><font size='3'><span lang='EN-US'><span>     </span></span><span>「喔！三姨，最近哪會攏無來厝坐？」</span></font></p><div style='margin:1em 0cm 0pt'>
</div><p style='margin:auto 0cm 0pt'><font size='3'><span lang='EN-US'><span>     </span></span><span>「喔！啥物風共你吹來，我是心內真操煩，無心情到恁兜坐，你為甚物這幾十工，嘛無來共阮看看咧？」</span></font></p><div style='margin:1em 0cm 0pt'>
</div><p style='margin:auto 0cm 0pt'><font size='3'><span lang='EN-US'><span>     </span></span><span>「毋是啦，我這幾工，真無閒，就是</span><span lang='EN-US'>......</span><span>」</span></font></p><p style='margin:auto 0cm 0pt'><span><font size='3'>       </font></span></p><div style='margin:1em 0cm 0pt'><font size='3' face='新細明體'>

</font></div><p style='margin:1em 0cm 0pt'><font size='3'><span><span><font face='新細明體'>       </font></span></span><span>伊使目尾，用喙指床邊，佮秀蘭講話，打扮比較早閣較妖嬌古錐的素梅。</span></font></p><div style='margin:1em 0cm 0pt'><font size='3' face='新細明體'>

</font></div><p style='margin:1em 0cm 0pt'><font size='3'><span lang='EN-US'><span><font face='新細明體'>      </font></span></span><span>「就是這个，我想曲嘛是學袂少，又已經十五歲矣，所以準備月初佮同學做伙去台中。」</span></font></p><div style='margin:1em 0cm 0pt'><font size='3' face='新細明體'>

</font></div><p style='margin:1em 0cm 0pt'><font size='3'><span lang='EN-US'><span>     </span></span><span>「恭喜恭喜，阿姊閣欲加發一筆錢矣。」</span></font></p><div style='margin:1em 0cm 0pt'><font size='3' face='新細明體'>

</font></div><p style='margin:1em 0cm 0pt'><font size='3'><span lang='EN-US'><span>       </span></span><span>阿柳嫂接秀蘭捀來的茶，啉一喙，才慢慢仔<span lang='EN-US'>……</span>。</span></font></p><div style='margin:1em 0cm 0pt'><font size='3'><font face='新細明體'>

</font><span>    <br/>     「有德的工作，有揣著無。」</span><font face='新細明體'>

</font></font></div><div style='margin:1em 0cm 0pt'><font size='3'><font face='新細明體'>    </font><span>「喔！」敢若是予人挵著頭仝款，面仔結結，吐一个大氣。</span><font face='新細明體'>

</font></font></div><div style='margin:1em 0cm 0pt'><font size='3'><font face='新細明體'>     </font><span>「由在伊揣，嘛是揣無，時機的改變，實在真厲害。想十幾年前，歇睏幾工，就走來厝內，十叫八請。這馬到<span lang='EN-US'>in</span>店問，閣無愛，聽講有幾個送工頭的人事，攏想欲復工。前幾月日我想欲送幾件過去，所以叫伊探聽有欲倩人無，伊探聽講，無欠工，所以閣煞煞去。我想工場是無望矣，抑是緊揣別個生理做。無你想看，遮爾儕的人欲食飯，是欲按怎？」</span></font></div><div style='margin:1em 0cm 0pt'><font size='3'><font face='新細明體'>

</font><span lang='EN-US'><span>     </span></span><span>「你叫伊作別個生理，我想是真拚。前兩月日做的，彼小生理，是上好的例。按呢條直，閣無經驗，若閣作別個生理，驚會閣蝕本。上戇的就是一寡勞動者，無守本份，無想遐的頭家，是有官勢、有錢勢，由在你按怎，敢有可能贏過<span lang='EN-US'>in</span>，敢毋是親像提卵擲石頭？我想來想去，抑是<span lang='EN-US'>……</span>」</span></font></div><div style='margin:1em 0cm 0pt'><font size='3'><font face='新細明體'>

</font><span lang='EN-US'><span>       </span></span><span>伊倚近阿換的耳孔邊，講真久。</span></font></div><div style='margin:1em 0cm 0pt'><font size='3'><font face='新細明體'>

</font><span>       佇房間內換衫，聽<span lang='EN-US'>in</span>講的有德，早就明白矣。</span></font></div><div style='margin:1em 0cm 0pt'><font size='3'><font face='新細明體'>
</font><span><font face='新細明體'>     </font>「是矣，三姨這个拍算上妥當，若無一家四口，就算枵死，嘛無別個辦法。」</span></font></div><div style='margin:1em 0cm 0pt'><font size='3'><font face='新細明體'>
</font><span>     「聽講我隔壁的玉治，一工的賞金有兩三箍以上，像秀蘭遮爾標緻，一定會得著閣較濟，抑毋是啥物歹頭路。」</span></font></div><div style='margin:1em 0cm 0pt'><font size='3'><font face='新細明體'>

</font><span>       伊早就知影是幾個月罷工無偌久，阿換向伊參詳的計畫，就是伊佮阿柳嫂的拍算：是將秀蘭，送到最近開業的大咖啡廳「娜利耶」做女招待。然後慢慢矣教伊學京曲，做藝旦。伊本來是看袂起阿柳嫂，因為一生所行的路，攏無正經。自二十歲的時陣伊的翁婿死了後，就淪落做娼，後來小可有粒積，倩幾个新婦，做藝旦，竟然予伊變做好額人。伊來到伊的厝內，有德是無啥佮意，毋過某佇後頭厝，佮伊換帖，只好糊糊塗塗咧往來，所以伊嘛無啥佮伊講話。大概敢若凊彩拍招呼，就走開。伊雖然只是普通的工人，少年時捌佇冊房讀過幾年的冊。伊真輕視藝旦、娼婦、烏龜一種人。所以某囝佮伊參詳的時陣，伊氣怫怫滿面若關公，大聲喝。</span></font></div><div style='margin:1em 0cm 0pt'><font size='3'><font face='新細明體'>
</font><span><font face='新細明體'>     </font>「就算散到無飯食，我嘛袂叫查某囝去做彼款代誌，我無能力予伊入去高女耳，至少嘛需要教伊嫁一个適當的好翁婿。」</span></font></div><div style='margin:1em 0cm 0pt'><font size='3'><font face='新細明體'>
</font><span><font face='新細明體'>      </font>伊拒絕彼个提議。</span></font></div><div style='margin:1em 0cm 0pt'><font size='3'><font face='新細明體'>
</font><span><font face='新細明體'>      </font>毋過這馬一切攏逼共走頭無路矣，伸佇伊面前最後的路<span lang='EN-US'>—</span>叫查某囝去做伊上討厭的䆀行業<span lang='EN-US'>—</span>女招待，伊的這種思想，已經欲拍碎矣。</span></font></div><div style='margin:1em 0cm 0pt'><font size='3'><font face='新細明體'>

</font><span>       伊安慰家己：十六歲的女子，出嫁有淡薄仔早。散食人嫁散食人，所得著的聘金，自然是無濟。而且遠水救袂著近火，若是遮攏做別個問題，欲救的是眼前的生活，只有這个查某囝。伊到這時才感覺做彼款行業的查某嘛攏是無可奈何，不得已的一條生活路，過去輕視<span lang='EN-US'>in</span>是毋著的。</span></font></div><div style='margin:1em 0cm 0pt'><font size='3'><font face='新細明體'>

</font><span>       無一睏仔，阿柳嫂轉去了後，阿換敢若真歹開喙向有德講：</span></font></div><div style='margin:1em 0cm 0pt'><font size='3'><font face='新細明體'>
</font><span><font face='新細明體'>     </font>「拄才你敢有聽著？你拍算按怎？」</span></font></div><div style='margin:1em 0cm 0pt'><font size='3'><font face='新細明體'>
</font><span lang='EN-US'><span><font face='新細明體'>    </font> </span></span><span>「我雖然無願意<span lang='EN-US'>,</span>嘛是無法度，你拍算就好，只要問秀蘭，答應無。」</span></font></div><div style='margin:1em 0cm 0pt'><font size='3'><font face='新細明體'>

</font><span lang='EN-US'><span>       </span></span><span>伊嘛真為難講。</span></font></div><div style='margin:1em 0cm 0pt'><font size='3'><font face='新細明體'>
</font><span lang='EN-US'><span><font face='新細明體'>     </font> </span></span><span>伊斡頭，向佇眠床蓋隆興的被的秀蘭。</span></font></div><div style='margin:1em 0cm 0pt'><font size='3'><font face='新細明體'>

</font><span lang='EN-US'><span>     </span></span><span>「秀蘭，你年紀嘛袂少矣，厝內已經散到伸這片土地矣，你嘛知影的，拄才三姨講的，你拍算按怎？」</span></font></div><div style='margin:1em 0cm 0pt'><font size='3'><font face='新細明體'>

</font><span lang='EN-US'><span>     </span></span><span>「<span lang='EN-US'>…………</span>」</span></font></div><div style='margin:1em 0cm 0pt'><font size='3'><span lang='EN-US'><span>       </span></span><span>伊一句話攏無講，頭仔<span lang='EN-US'>l</span>ê<span lang='EN-US'>-l</span>ê，過了真久。</span></font></div><div style='margin:1em 0cm 0pt'><font size='3'><font face='新細明體'>
 </font><span lang='EN-US'><span>    </span></span><span>「你願意無？」</span></font></div><div style='margin:1em 0cm 0pt'><font size='3'><font face='新細明體'>
</font><span lang='EN-US'><span><font face='新細明體'>   </font>  </span></span><span>「我嘛毋知，只憑阿爹阿娘主意，就會使矣。」</span></font></div><div style='margin:1em 0cm 0pt'><font size='3'><font face='新細明體'>

</font><span lang='EN-US'><span>       </span></span><span>目屎流落來的秀蘭，輕聲講。</span></font></div><div style='margin:1em 0cm 0pt'><font size='3'><font face='新細明體'>

</font><span lang='EN-US'><span>       </span></span><span>有德感覺真艱苦，斡頭，走落去樓腳。</span></font></div><div style='margin:1em 0cm 0pt'><font size='3'><font face='新細明體'>

 </font><span lang='EN-US'><span>       </span></span><span>早起落著微微仔雨，閣較早落的雨閣較大，冷清清，真恬靜，街仔路攏無啥人，毋知對佗位傳來微弱的悲歌，伊深深吸一口氣，夯頭看著</span><span lang='EN-US'><span lang='EN-US'><span lang='EN-US'><font color='#000000'>暗趖趖</font></span></span></span><span>的天頂。</span></font></div><div style='margin:1em 0cm 0pt'><font size='3' face='新細明體'>

</font></div>
<div style='margin:1em 0cm 0pt'/></font>
<div style='margin:1em 0cm 0pt'/>
<div/>
<div> </div></div></td></tr></tbody></table></div></div><br /><small>Updated on <abbr class="updated" title="2012-06-24T09:31:42.307Z">&#20845;&#26376; 24, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="../history.html">Version <span class="sites:revision">14</span></a>)</small><br /></div></div></body></html>