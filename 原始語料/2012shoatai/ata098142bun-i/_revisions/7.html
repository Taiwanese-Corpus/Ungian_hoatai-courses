<html><head><title>ATA098142&#24373;&#25991;&#24609; (Version 7)</title></head><body><div class="hentry webpage" id="https://sites.google.com/feeds/content/site/2012shoatai/3859441799715876474"><h3><span class="entry-title">ATA098142&#24373;&#25991;&#24609;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><br/><font size='3' face='新細明體' color='#000000'>

</font><p style='margin:1em 0cm 0pt;text-align:center' align='center'><b><span><font color='#000000'>夜雨 <span lang='EN-US'><span>      </span></span>作者<span lang='EN-US'>:</span>王詩琅</font></span></b></p><font size='3' face='新細明體' color='#000000'>

</font><p style='margin:1em 0cm 0pt;text-indent:28pt'><font color='#000000'>青色的天已經漸漸予烏雲染色，冷冷的空氣嘛一層一層對皮膚吹來，秋色敢若已經深</font><font color='#ff00ff'>啊</font><font color='#000000'>。昨暗暝開始落的毛毛仔雨，雖然已經停</font><font color='#ff00ff'>啊</font><font color='#000000'>，毋過冷風煞猶閣一陣一陣，軁過窗仔縫吹來。</font></p><font size='3' face='新細明體' color='#000000'>

</font><p style='margin:1em 0cm 0pt;text-indent:28pt'><font color='#000000'>真少話的有德，最近敢若親像闔起來的蜊仔仝款，無講話。</font><font color='#0000ff'>憂憂的面容，更加鬱卒，</font><font color='#000000'>伊坐佇廳邊的椅條頂，由在</font><font color='#ff00ff'>怹</font><font color='#000000'>某阿換，按怎</font><font color='#ff00ff'>佮</font><font color='#000000'>叫，一開始毋插伊，後來著真<span lang='EN-US'>ak-tsak</span>，共伊當咧看的小說囥</font><font color='#ff00ff'>勒</font><font color='#000000'>：</font><span lang='EN-US'><br/><font color='#000000'>
</font></span><font color='#000000'>　　「逐工講，嘛無法度，久木昨昏講，這馬人員是有夠額，和田</font><font color='#0000ff'>又是昨日</font><font color='#000000'>委託過</font><span style='color:rgb(0,0,0)' lang='EN-US'>e</span><font color='#000000'>，別</font><span lang='EN-US'><font color='#0000ff'>—</font></span><font color='#000000'>的工場更加</font><font color='#0000ff'>無容人的餘地</font><font color='#000000'>，會使托攏托過</font><font color='#ff00ff'>阿</font><font color='#000000'>，你到底是欲叫我按怎？」</font><span lang='EN-US'><br/><font color='#000000'>
</font></span><font color='#000000'>　　「你一句嘛無法，兩句嘛無法度，工場猶是無望，該當想別</font><font color='#ff00ff'>個</font><font color='#000000'>方法。敢講你坐佇遮看冊，腹肚著會飽</font><font color='#ff00ff'>歇</font><font color='#000000'>？」</font><span lang='EN-US'><br/><font color='#000000'>
</font></span><font color='#000000'>　　「</font><font color='#ff00ff'>作</font><font color='#000000'>生</font><font color='#ff00ff'>利</font><font color='#000000'>欠本錢，別</font><font color='#ff00ff'>個空</font><font color='#000000'>課閣袂慣勢。對十五歲入工場學疊鉛字，到這馬三十九歲。按呢像白絲蟲仝款；文無像童生，武無像銃兵，幼的做袂來，粗的無法度，這馬景氣䆀，閣有</font><font color='#ff00ff'>誰</font><font color='#000000'>欲愛<span lang='EN-US'>?</span>」</font><span lang='EN-US'><br/><font color='#000000'>
</font></span><font color='#000000'>　　「我嘛已經做到盡磅</font><font color='#ff00ff'>阿</font><font color='#000000'>，會使當的攏已經當完，會使借的嘛已經借過，明仔載牽嬸的會仔錢，嘛愛佮前一個月做伙還伊，你拍算欲按怎？好好</font><font color='#ff00ff'>阿</font><font color='#000000'>做穡，罷啥物工，歇睏的禮拜日，著是無薪水，毋過艱苦一寡，有啥物好怨嘆的？別</font><font color='#ff00ff'>個</font><font color='#000000'>攏</font><font color='#ff00ff'>覅</font><font color='#000000'>講，像咱連米連水攏無。」
<span> </span></font></p><font size='3' face='新細明體' color='#000000'>

</font><p style='margin:1em 0cm 0pt;text-indent:28pt'><span><font color='#000000'>阿換為著欲攢中晝頓；一爿拭桌頂，一爿講。有德煞毋<span lang='EN-US'>tshap</span>伊，猶原提冊起來看。伊心肝頭煞是掛念透早出去的秀蘭。一下仔，飯菜拄囥好的時陣，樓梯的聲音著響啊。</font></span></p><div><font size='3' face='新細明體' color='#000000'>

</font><span><font color='#000000'>   </font></span></div><div><span><font color='#000000'>       「阿爹，我轉來阿。」</font></span><font size='3' face='新細明體' color='#000000'>

</font></div><p style='margin:1em 0cm 0pt'><span><font color='#000000'>有德看一下秀蘭鬱卒的表情，早著感覺一半以上，無希望阿。毋過煩惱的心情，煞等袂赴伊歇喘，兇狂：「交涉的結果按怎？」</font></span></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span lang='EN-US'><span>       </span></span><span>「袂交仗，這井坂吳服店雖然有欠人，兩工前，早已經倩<span lang='EN-US'>tsu7</span>年畢業的高氏金鸞，我順紲到玉桃厝內，託怹阿爹問看覓<span lang='EN-US'>N</span>乘合自動車會社，有欠車掌無。」</span></font></p><font size='3' face='新細明體' color='#000000'>

</font><p style='margin:1em 0cm 0pt'><span lang='EN-US'><span><font color='#000000'>       </font></span></span><span><font color='#000000'>自罷工以來，無粒積得有得一家伙，一天過一天。老實講一日一塊半的他，嘛無別的收入，若猶有粒積的餘地？所以予稱做</font><span style='color:red'>賢內助</span><font color='#000000'>的阿換，向四界親成朋友借，嘛已經借佮無所在借矣，幾件小金仔嘛已經當掉。所以怹真相好的兩夫妻，最近為著這寡的問題，</font></span><font color='#000000'><span lang='EN-US'>kha̍h </span><span>袂著就起衝突，甚至是相拍。自然這種氣氛，流到雖然散食，煞閣和氣的怹的家庭，連活潑的秀蘭佮今年欲入學愛耍的隆興，嘛自然佇無意識的予傳染著。</span></font></p><font size='3' face='新細明體' color='#000000'>

</font><p style='margin:1em 0cm 0pt'><span><font color='#000000'>　　透中晝得報午機霆矣。</font></span></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span lang='EN-US'><span>        </span></span><span>無一下仔久，隆興嘛轉來矣。</span></font></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span>        以前一個月，二三擺歇睏的禮拜日，爸仔囝母仔囝團圓圍住的中晝飯，是怹一件快樂的代誌，盡所謂的天倫之樂，自罷工以來，著無按呢矣，逐家恬恬，無講話，只管食飯。</span></font></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span lang='EN-US'><span>      </span></span><span>「爸，兩錢予我。」</span></font></p><font size='3' face='新細明體' color='#000000'>

</font><p style='margin:1em 0cm 0pt'><span><font color='#000000'>食完一睏仔，隆興擘起床頂倚踮有德的身軀邊，伊毋喢伊，猶原繼續看小說。</font></span></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span lang='EN-US'><span>      </span></span><span>「爸，兩錢予我啦，欲佮桂竹去耍。」</span></font></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span lang='EN-US'><span>      </span></span><span>「無錢，袂使耍，去讀冊啦。」</span></font></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span lang='EN-US'><span>      </span></span><span>「無愛，兩錢予我啦。」</span></font></p><font size='3' face='新細明體' color='#000000'>

</font><div style='margin:1em 0cm 0pt'><font color='#000000'><span lang='EN-US'><span>      </span></span><span>「講無錢著無錢，閃開啦。」</span></font></div><div style='margin:1em 0cm 0pt'><font color='#000000'><span><font size='3' face='新細明體'>

</font></span></font></div><font color='#000000'><p style='margin:1em 0cm 0pt'><span>        伊共躺佇伊身軀，硬欲愛錢得隆興捒開的時陣，因為佇眠床邊的關係，又閣尚大力，「噯喲！」的一聲，摔落佇眠床腳。</span></p><div style='margin:1em 0cm 0pt'><span lang='EN-US'><span>       </span></span><span>「你這个短命，哪會遮爾粗殘！」</span></div><div style='margin:1em 0cm 0pt'><font size='3' face='新細明體'>

</font><span>        佇房間內的阿換，緊走來共扶起來，開嘴共罵。</span></div><div style='margin:1em 0cm 0pt'><font size='3' face='新細明體'>

</font><span>       「啥，你罵誰？」</span><font size='3' face='新細明體'>

</font></div><div style='margin:1em 0cm 0pt'><font size='3' face='新細明體'>      </font><span>「罵你，有啥代誌？」</span></div><div style='margin:1em 0cm 0pt'><span><font size='3' face='新細明體'>      </font>「幹你娘，無審實，出口就罵。」</span></div><div style='margin:1em 0cm 0pt'><font size='3' face='新細明體'>

</font><span>       「半路死的短命，遮爾無良心，共這細漢囡仔踢佇塗跤。」</span></div><div style='margin:1em 0cm 0pt'><font size='3' face='新細明體'>

</font><span>       「亂講。」</span></div><div style='margin:1em 0cm 0pt'><font size='3' face='新細明體'>

</font><span>       有德目睭睨一下，正手伸過去阿換的面，搧一下喙䫌。阿換伊罵無欲讓伊，雙手闖去爪伊的面，有德欲共掠，怹兩的你拍我掠，互相搝搝搦搦。佇灶腳內洗碗的秀蘭，緊趕到位欲分開的時陣，已經拍作規丸。隆興徛佇桌仔邊哭，看著爸母相拍。伊用真大的氣力，才共爸母分開，阿換氣怫怫就算真喘罵是欲罵，有德煞毋答應，著穿衫。</span></div><div style='margin:1em 0cm 0pt'><font size='3' face='新細明體'>

</font><span>       「爹，欲佗位？」</span></div><div style='margin:1em 0cm 0pt'><font size='3' face='新細明體'>

</font><span>        伊毋應怹查某囝，一直行氣樓腳去。</span></div><div style='margin:1em 0cm 0pt'><font size='3' face='新細明體'>

</font><span>        開闊的太平町大路，兩爿規排的大店舖，予薄薄的夜色攏罩起來矣。</span></div><div style='margin:1em 0cm 0pt'><font size='3' face='新細明體'>

</font><span>        輝煌的燈光，漸漸咧展威風，欲代替日頭支配世界。<span lang='EN-US'><br/>
<span>        </span></span>拄開業無規工的咖啡店<span lang='EN-US'>--</span>「娜利耶」<span lang='EN-US'>:</span>佇雙叉路口角真顯目。真響亮的留聲機聲音，紅紫的「良˙薩茵」來替現代女性畫妝，佇這个攏是台灣人的街仔，加添一寡新的魅力。</span></div><div style='margin:1em 0cm 0pt'><font size='3' face='新細明體'>
</font><span><font size='3' face='新細明體'>       </font>伊佇永樂市場行一輪，聽一下「走江湖」先生的雄辯。順紲拜訪嘛佇小田印刷所的同事德成，伊嘛是罷工了後猶未就職的，拄仔好伊無佇厝，信行到街仔的時陣，雖然火氣已經消矣，毋過空虛的寂寞佔領伊的頭殼內，這是伊最近時常有的經驗。</span></div><div style='margin:1em 0cm 0pt'><font size='3' face='新細明體'>

</font><span>       西裝青年、長衫女士、勞動者、紳士、自轉車、自動車、人力車、貨車<span lang='EN-US'>……</span>遮攏是構成近代都市的細胞，摩登的風景，佇伊黑暗的心情，攏是馬耳東風。無精無彩，戇神戇神慢慢仔行。伊感覺家己的形影真好笑，進前下班了後，牽著隆興的小小古錐的手散步，佮這馬敢若兩款人。</span></div><div style='margin:1em 0cm 0pt'><span lang='EN-US'><span>       </span></span><span>伊毋知家己落魄的生活，錯雜的苦悶，擾亂的心緒，欲按怎才好？<span lang='EN-US'>W</span>工場的青年工憤慨業主，欲毀掉歇睏嘛有工資的禮拜日，開始罷工。這爿的熟手工嘛為著生活，贊聲徛出來，動員全台北印刷工組合的組合員總同盟罷工，嘛只不過是因為生活予威脅引起的。</span></div><div style='margin:1em 0cm 0pt'><font size='3' face='新細明體'>

</font></div></font><div style='margin:1em 0cm 0pt'/><div><font size='3' face='新細明體' color='#000000'>

</font></div><div> </div></div></td></tr></tbody></table></div></div><br /><small>Updated on <abbr class="updated" title="2012-04-26T06:00:29.433Z">&#22235;&#26376; 26, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="../history.html">Version <span class="sites:revision">7</span></a>)</small><br /></div></div></body></html>