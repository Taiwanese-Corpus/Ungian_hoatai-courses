<html><head><title>ATA098142&#24373;&#25991;&#24609; (Version 3)</title></head><body><div class="hentry webpage" id="https://sites.google.com/feeds/content/site/2012shoatai/3859441799715876474"><h3><span class="entry-title">ATA098142&#24373;&#25991;&#24609;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><br/><font size='3' face='新細明體' color='#000000'>

</font><p style='margin:1em 0cm 0pt;text-align:center' align='center'><b><span style='font-family:標楷體;font-size:18pt'><font color='#000000'>夜雨 <span lang='EN-US'><span>      </span></span>作者<span lang='EN-US'>:</span>王詩琅</font></span></b></p><font size='3' face='新細明體' color='#000000'>

</font><p style='margin:1em 0cm 0pt;text-indent:28pt'><span style='font-family:標楷體;font-size:14pt'><font color='#000000'>青色的天已經漸漸予烏雲染色，冷冷的空氣嘛一層一層對皮膚吹來，秋色敢若已經深啊。昨暗暝開始落的毛毛仔雨，雖然已經停啊，毋過冷風煞猶閣一陣一陣，軁過窗仔縫吹來。</font></span></p><font size='3' face='新細明體' color='#000000'>

</font><p style='margin:1em 0cm 0pt;text-indent:28pt'><span style='font-family:標楷體;font-size:14pt'><font color='#000000'>真少話的有德，最近敢若親像闔起來的蜊仔仝款，無講話。憂憂的面容，更加鬱卒，伊坐佇廳邊的椅條頂，由在怹某阿換，按怎佮叫，一開始毋插伊，後來著真<span lang='EN-US'>ak-tsak</span>，共伊當咧看的小說囥勒：</font><span lang='EN-US'><br/><font color='#000000'>
</font></span><font color='#000000'>　　「逐工講，嘛無法度，久木昨昏講，這馬人員是有夠額，和田又是昨日委託過<span lang='EN-US'>e</span>，別<span lang='EN-US'>—</span>的工場更加無容人的餘地，會使托攏托過阿，你到底是欲叫我按怎？」</font><span lang='EN-US'><br/><font color='#000000'>
</font></span><font color='#000000'>　　「你一句嘛無法，兩句嘛無法度，工場猶是無望，該當想別個方法。敢講你坐佇遮看冊，腹肚著會飽歇？」</font><span lang='EN-US'><br/><font color='#000000'>
</font></span><font color='#000000'>　　「作生利欠本錢，別個空課閣袂慣勢。對十五歲入工場學疊鉛字，到這馬三十九歲。按呢像白絲蟲仝款；文無像童生，武無像銃兵，幼的做袂來，粗的無法度，這馬景氣䆀，閣有誰欲愛<span lang='EN-US'>?</span>」</font><span lang='EN-US'><br/><font color='#000000'>
</font></span><font color='#000000'>　　「我嘛已經做到盡磅阿，會使當的攏已經當完，會使借的嘛已經借過，明仔載牽嬸的會仔錢，嘛愛佮前一個月做伙還伊，你拍算欲按怎？好好阿做穡，罷啥物工，歇睏的禮拜日，著是無薪水，毋過艱苦一寡，有啥物好怨嘆的？別個攏覅講，像咱連米連水攏無。」
<span> </span></font></span></p><font size='3' face='新細明體' color='#000000'>

</font><p style='margin:1em 0cm 0pt;text-indent:28pt'><span style='font-family:標楷體;font-size:14pt'><font color='#000000'>阿換為著欲攢中晝頓；一爿拭桌頂，一爿講。有德煞毋<span lang='EN-US'>tshap</span>伊，猶原提冊起來看。伊心肝頭煞是掛念透早出去的秀蘭。一下仔，飯菜拄囥好的時陣，樓梯的聲音著響啊。</font></span></p><font size='3' face='新細明體' color='#000000'>

</font><p style='margin:1em 0cm 0pt;text-indent:28pt'><span style='font-family:標楷體;font-size:14pt'><font color='#000000'>「阿爹，我轉來阿。」</font></span></p><font size='3' face='新細明體' color='#000000'>

</font><p style='margin:1em 0cm 0pt'><span style='font-family:標楷體;font-size:14pt'><font color='#000000'>有德看一下秀蘭鬱卒的表情，早著感覺一半以上，無希望阿。毋過煩惱的心情，煞等袂赴伊歇喘，兇狂：「交涉的結果按怎？」</font></span></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span style='font-family:標楷體;font-size:14pt' lang='EN-US'><span>    </span></span><span style='font-family:標楷體;font-size:14pt'>「袂交仗，這井坂吳服店雖然有欠人，兩工前，早已經倩<span lang='EN-US'>tsu7</span>年畢業的高氏金鸞，我順紲到玉桃厝內，託怹阿爹問看覓<span lang='EN-US'>N</span>乘合自動車會社，有欠車掌無。」</span></font></p><font size='3' face='新細明體' color='#000000'>

</font><p style='margin:1em 0cm 0pt'><span style='font-family:標楷體;font-size:14pt' lang='EN-US'><span><font color='#000000'>    </font></span></span><span style='font-family:標楷體;font-size:14pt'><font color='#000000'>自罷工以來，無粒積得有得一家伙，一天過一天。老實講一日一塊半的他，嘛無別的收入，若猶有粒積的餘地？所以予稱做</font><span style='color:red'>賢內助</span><font color='#000000'>的阿換，向四界親成朋友借，嘛已經借佮無所在借矣，幾件小金仔嘛已經當掉。所以怹真相好的兩夫妻，最近為著這寡的問題，</font></span><font color='#000000'><span style='font-family:Times New Roman,serif;font-size:14pt' lang='EN-US'>kha̍h </span><span style='font-family:標楷體;font-size:14pt'>袂著就起衝突，甚至是相拍。自然這種氣氛，流到雖然散食，煞閣和氣的怹的家庭，連活潑的秀蘭佮今年欲入學愛耍的隆興，嘛自然佇無意識的予傳染著。</span></font></p><font size='3' face='新細明體' color='#000000'>

</font><p style='margin:1em 0cm 0pt'><span style='font-family:標楷體;font-size:14pt'><font color='#000000'>　　透中晝得報午機霆矣。</font></span></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span style='font-family:標楷體;font-size:14pt' lang='EN-US'><span>    </span></span><span style='font-family:標楷體;font-size:14pt'>無一下仔久，隆興嘛轉來矣。</span></font></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span style='font-family:標楷體;font-size:14pt' lang='EN-US'><span>    </span></span><span style='font-family:標楷體;font-size:14pt'>以前一個月，二三擺歇睏的禮拜日，爸仔囝母仔囝團圓圍住的中晝飯，是怹一件快樂的代誌，盡所謂的天倫之樂，自罷工以來，著無按呢矣，逐家恬恬，無講話，只管食飯。</span></font></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span style='font-family:標楷體;font-size:14pt' lang='EN-US'><span>    </span></span><span style='font-family:標楷體;font-size:14pt'>「爸，兩錢予我。」</span></font></p><font size='3' face='新細明體' color='#000000'>

</font><p style='margin:1em 0cm 0pt'><span style='font-family:標楷體;font-size:14pt'><font color='#000000'>食完一睏仔，隆興擘起床頂倚踮有德的身軀邊，伊毋喢伊，猶原繼續看小說。</font></span></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span style='font-family:標楷體;font-size:14pt' lang='EN-US'><span>    </span></span><span style='font-family:標楷體;font-size:14pt'>「爸，兩錢予我啦，欲佮桂竹去耍。」</span></font></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span style='font-family:標楷體;font-size:14pt' lang='EN-US'><span>    </span></span><span style='font-family:標楷體;font-size:14pt'>「無錢，袂使耍，去讀冊啦。」</span></font></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span style='font-family:標楷體;font-size:14pt' lang='EN-US'><span>    </span></span><span style='font-family:標楷體;font-size:14pt'>「無愛，兩錢予我啦。」</span></font></p><font size='3' face='新細明體' color='#000000'>

</font><p style='margin:1em 0cm 0pt'><font color='#000000'><span style='font-family:標楷體;font-size:14pt' lang='EN-US'><span>    </span></span><span style='font-family:標楷體;font-size:14pt'>「講無錢著無錢，閃開啦。」</span></font></p><font size='3' face='新細明體' color='#000000'>

</font></div></td></tr></tbody></table></div></div><br /><small>Updated on <abbr class="updated" title="2012-04-17T14:51:31.053Z">&#22235;&#26376; 17, 2012</abbr> by <span class="author"><span class="vcard"><a class="fn" href="mailto:w3691215@gmail.com">w3691215</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>