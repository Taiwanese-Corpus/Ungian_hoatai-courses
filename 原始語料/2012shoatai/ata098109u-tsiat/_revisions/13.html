<html><head><title>ATA098109&#37912;&#20110;&#25463; (Version 13)</title></head><body><div class="hentry webpage" id="https://sites.google.com/feeds/content/site/2012shoatai/612918880166350184"><h3><span class="entry-title">ATA098109&#37912;&#20110;&#25463;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<blockquote style='margin-right:0px' dir='ltr'>
<blockquote style='margin-right:0px'>
<div style='text-align:left;margin-left:40px'><div style='margin-left:40px'><font face='arial, sans-serif'><font style='color:rgb(0,0,0)' size='3'>      佇霧社接著上任通知書ê彼工，田澤歸工予隘勇揹行李，行佇山路，山路軁過歪</font><font style='color:rgb(0,0,0)' size='3'>斜ê山腹kah樹林，樹林內面有真重ê草仔味。</font></font></div><blockquote style='margin-right:0px;margin-left:40px'><div style='text-align:left'><font face='arial, sans-serif' color='#000000'> </font></div><div style='text-align:left'><font face='arial, sans-serif' color='#000000'><font size='3'>路途停佇塔達卡警戒所短短ê時間，展望合歡山kah有真濟雲霧ê山群，食中晝</font><font size='3'>頓了後，又閣開始uì深山內ê上任地行去。</font><font size='3'>制服貼佇皮膚，面頂閣穿一領防水ê外套，伊規身軀汗到白狗社駐所ê頭前，夕陽</font><font size='3'>予人感覺真燒熱。</font></font></div><div style='text-align:left'><font size='3' face='arial, sans-serif' color='#000000'> </font></div><font size='3' color='#000000'><div style='text-align:left;font-family:arial,sans-serif'>「我來報到矣。」</div><div style='text-align:left;font-family:arial,sans-serif'> </div><div style='text-align:left'><div style='font-family:arial,sans-serif'><font color='#000000'><font size='3'>伊佇辦公室ê戶橂頭前，用佇霧社學著ê方式向井野所長拍招呼，提出番務課長予</font><font size='3'>伊ê紹介批，交予井野。</font><font size='3'>井野目光停佇介紹批ê時陣，伊目尾閃熠ê餘光瞪佇猶原徛著直直直ê田澤。</font><font size='3'>井野看出徛佇伊面頭前ê田澤有比家己 閣較倔強ê脾氣，伊彼種徛直ê姿勢中一直</font><font size='3'>透出來ê興奮感，著是一个田澤已經uì心內信任家己ê證據。</font></font></div><font style='font-family:arial,sans-serif' size='3'><div><font color='#000000'> </font></div><div><font color='#000000'>伊拄到這个番地，無同年ê青年彼種煞氣。</font></div></font><font style='font-family:arial,sans-serif' color='#000000'><font size='3'>講起來也著是因為伊已經毋知是第幾遍kah儂袂合，然後調職去番地niā-niā。</font><font size='3'>這擺伊父親無歡喜上直接ê原因，kah父親佇筑豐煤田所持有ê煤礦爭議有關係。</font><font size='3'>前往東京留學猶未煞著狼狽轉來ê伊，佇一遍ê機會中接待uì八幡來協助處理爭議</font><font size='3'>ê某一个團體內面一位叫做小宮ê儂。</font><font size='3'>伊當場訂下契約變成這个團隊ê一員。</font></font><font style='font-family:arial,sans-serif' size='3'><div><font color='#000000'> </font></div><div><font color='#000000'>為著示威，伊叫礦工予礦坑內ê一部分浸水。</font></div></font><font style='font-family:arial,sans-serif' color='#000000'><font size='3'>父親知影了後，氣kah規身軀一直tshuà，家己一个走入去調停ê辦公室內面。</font><font size='3'>當時，彼个小宮sak開想欲共田澤暗槓起來ê彼个礦工，背叛伊然後態度冰冷ê講</font></font><div style='font-family:arial,sans-serif'><font color='#000000'><font size='3'>：「你共我轉去厝裡！」伊予爸爸tshuā轉去，軟禁佇房間內，一工過一工真鬱</font><font size='3'>卒。</font><font size='3'>Kah予爸爸當面罵比起來，小宮反背ê這件代誌，對伊來講更加是無法度忍受ê打</font><font size='3'>擊。</font><font size='3'>事件ê結果是，佇聽著父親叫伊氣台灣了後，毋知欲按怎ê伊服從父親ê命令，一</font><font size='3'>半因為家己放棄家己，另外一半koh有反抗自責ê心態。</font><font size='3'>拿著父親ê批，看著番務課長，這位父親ê老朋友馬上叫伊去番界。</font></font></div><font style='font-family:arial,sans-serif' size='3'><div><font color='#000000'> </font></div><div/></font><font style='font-family:arial,sans-serif' color='#000000'><font size='3'>「我予阮爸惹袂少麻煩呢！」按呢講著伊，讀著擲佇伊面前父親ê批上寫著</font></font><div style='font-family:arial,sans-serif'><font size='3' color='#000000'>：「反正我已經無共這个人當做後生矣，毋管你予伊做啥我攏無意見。」田澤佇</font></div><div style='font-family:arial,sans-serif'><font size='3' color='#000000'>彼散開ê墨色內毋但看著父親teh受氣，嘛看著父親對伊這个造反了後無法度轉來</font></div><div style='font-family:arial,sans-serif'><font color='#000000'><font size='3'>厝ê後生ê絕望。</font><font size='3'>所以伊ténn肩胛頭講，「番界也好，叼位也好，請派我去吧！」</font></font></div><div style='font-family:arial,sans-serif'><font size='3' color='#000000'>著按呢，伊無tsah任何期待到霧社。</font></div><div style='font-family:arial,sans-serif'><font color='#000000'> </font></div><div style='font-family:arial,sans-serif'><font color='#000000'><font size='3'>拄到霧社ê前幾工，警備員ê生活kah番社ê氣氛uì伊完全想袂到ê角度刺激著伊。</font><font size='3'>等kah閣較深入行去番地，伊總算漸漸開始有一寡期盼。</font><font size='3'>等待著拋開內地、拋開父親家己ê物件，可能是一个完全無過去陰影暗蓋ê新生</font><font size='3'>活。</font><font size='3'>隘寮kah警備員宿舍兩棟建築物挾著辦公室，外環井野宿舍ê所在。</font><font size='3'>照指示伊到宿舍，褪草鞋。</font></font></div><div style='font-family:arial,sans-serif'><font size='3' color='#000000'>用隘勇運來ê水拭身體，佇窗外照入去ê朦朧暮色內唉一聲，吐一口氣。</font></div><div style='font-family:arial,sans-serif'><font color='#000000'> </font></div><div style='font-family:arial,sans-serif'><font size='3' color='#000000'>佇這个時陣「田澤！田澤！」ê叫聲傳過來。</font></div><div style='font-family:arial,sans-serif'><font size='3' color='#000000'>提著uí行李拿出來ê衫，伊荒荒狂狂ê前往井野的房間。井野共跤拗彎佇椅仔頂，坐佇食飯桌頭前，抓伊彼<span style='font-size:11.5pt' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span lang='EN-US'><span lang='EN-US'>个</span></span></a></span>佇烏暗燈光下的大腹肚，看著田澤了後趕緊予伊一<span style='font-size:11.5pt' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span lang='EN-US'><span lang='EN-US'>个</span></span></a></span>酒杯。田澤的胸坎因為感動閣一擺的振動。伊想著從今以後毋知閣會予井野帶來偌濟麻煩，煞決定無應該客氣，直接接過酒杯。</font></div><font size='3'><p style='margin:0cm 0cm 0pt;font-family:arial,sans-serif'><font color='#000000'>　　</font></p><p style='margin:0cm 0cm 0pt;font-family:arial,sans-serif'><font color='#000000'>       「按怎？，這<span style='font-size:11.5pt' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span lang='EN-US'><span lang='EN-US'>个</span></span></a></span>山內比你所想的閣較<span style='font-size:11.5pt' lang='EN-US'>bái</span>？」井野按呢講，目睭瞪大蕊注意田澤的模樣，是毋是會當忍耐，是毋是有尚<span style='font-size:11.5pt' lang='EN-US'>bái</span>的拍算。「話雖然按呢講，佇這<span style='font-size:11.5pt' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span lang='EN-US'><span lang='EN-US'>个</span></span></a></span>蠻荒的土地上食苦的時陣，無論習慣抑是無習慣蠻荒，家己變甲也蠻無，你會意外的感覺佇遮<span style='font-size:11.5pt' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=12651&amp;curpage=1&amp;sample=TUA3&amp;radiobutton=1&amp;querytarget=1&amp;limit=20&amp;pagenum=2&amp;rowcount=31'><span lang='EN-US'><span lang='EN-US'>蹛</span></span></a>kah</span>愈來愈袂<span style='font-size:11.5pt' lang='EN-US'>bái……</span>」</font></p><p style='margin:0cm 0cm 0pt;font-family:arial,sans-serif'><font color='#000000'><span style='font-size:11.5pt' lang='EN-US'>    </span>田澤講著來遮的路上，伊佇前幾工聽說拄發生番害的林仔內，照霧社學著的方法，射幾發銃子表示警戒了後才通過。講起膽量，伊自覺無輸人，真驕傲。但是伊用一種親像是予放生威脅的內心口白，描述家己的銃聲震動樹林所發出的聲音，有一點仔歹勢。</font></p><p style='margin:0cm 0cm 0pt;font-family:arial,sans-serif'><font color='#000000'>　　</font></p><p style='margin:0cm 0cm 0pt;font-family:arial,sans-serif'><font color='#000000'>      「但是我就是佇性命」受到威脅的時陣，才感覺活咧，毋是好強，我就是這種個性，所以我無拍算輸蠻荒。」</font></p><p style='margin:0cm 0cm 0pt;font-family:arial,sans-serif'><font color='#000000'>　　伊親像忍袂條的共假己的話連做伙。雖然按呢講話，但是伊的感情無一點假仙。</font></p><p style='margin:0cm 0cm 0pt;font-family:arial,sans-serif'><font color='#000000'>　　佇田澤用有力而且帶醉意的聲音<span style='font-size:11.5pt' lang='EN-US'>kah</span>井野講話的時陣，<span style='font-size:11.5pt' lang='EN-US'>u</span>í<span style='font-size:11.5pt'> </span>伙房遐ê門傳來少年女子特有、忍笑ê聲音。「勿佇彼種所在吵，入來入來。」井野罵彼个聽起來感覺猶袂<span style='font-size:11.5pt' lang='EN-US'>b</span>á<span style='font-size:11.5pt' lang='EN-US'>i </span>的聲音。</font></p><p style='margin:0cm 0cm 0pt;font-family:arial,sans-serif'><font color='#000000'><span style='font-size:11.5pt' lang='EN-US'>    </span>看起來像姊妹ê兩个小姑娘一爿笑，一爿妳捒我我捒妳的入來。怹行到房間ê角勼做伙，一目nih仔換認真ê表情，頕頭同齊講：「晚安。」怹有野獸光面的皮膚襯袂出身軀頂縖紅色腰帶ê青色棉衫，顛倒予儂一眼著看出怹是番地囡仔。</font></p><p style='margin:0cm 0cm 0pt;font-family:arial,sans-serif'><font color='#000000'><span style='font-size:11.5pt' lang='EN-US'>    </span>「怹是我太太的妹妹，兩个攏想欲揣一个翁婿嫁矣。」講煞，井野笑咍咍。</font></p><p style='margin:0cm 0cm 0pt;font-family:arial,sans-serif'><font color='#000000'><span lang='EN-US'>    </span>「翁婿」、「翁婿」怹兩个同齊學舌，烏仁毋是看對方、著是盯田澤看。佇怹ê動作<span style='font-size:11.5pt' lang='EN-US'>kah</span>表情內，田澤看著內地姑娘攏有ê物件，雖然雄雄看著，彼親像是一種甲儂無仝、有野性ê素樸。</font></p><p style='margin:0cm 0cm 0pt;font-family:arial,sans-serif'><font color='#000000'><span style='font-size:11.5pt' lang='EN-US'>    </span>然而田澤並無繼續觀察怹。拄才井野凊彩講出「怹是我太太ê妹妹」這句話予伊真驚惶。伊懷疑家己ê耳仔，到<span style='font-size:11.5pt' lang='EN-US'>ts</span>í<span style='font-size:11.5pt' lang='EN-US'>m-</span>á猶未靜落來。伊干焦想像井野太太有內地查某人ê外表、講ê話真高尚婉轉、<span style='font-size:11.5pt' lang='EN-US'>koh</span>有透露出氣質ê眼<span style='font-size:11.5pt' lang='EN-US'>kah</span>心。佇伊ê想法內面，遮攏無法度<span style='font-size:11.5pt' lang='EN-US'>kah</span>眼前予儂想著樹葉<span style='font-size:11.5pt' lang='EN-US'>kah</span>野獸姿勢ê姊妹兩个佮做伙。伊半信半疑ê想著可能因為某種原因，井野刁持欺騙家己。著佇這个時陣，井野太太本人手內抱著一个落眠ê紅嬰仔行入來。</font></p><p style='margin:0cm 0cm 0pt;font-family:arial,sans-serif'><font color='#000000'><span style='font-size:11.5pt' lang='EN-US'>    </span>「恁兩个為甚物屈佇遐？」井野太太看著查某囝仔，一爿坐落來以後，向田澤講，「泰伊茉莉卡露真<span style='font-size:11.5pt' lang='EN-US'>gâu</span>唱歌<span style='font-size:11.5pt' lang='EN-US'>--</span>喔。」</font></p><p style='margin:0cm 0cm 0pt;font-family:arial,sans-serif'><font color='#000000'>      </font></p><p style='margin:0cm 0cm 0pt;text-indent:23pt;font-family:arial,sans-serif'>清氣ê聲音予田澤心頭一个振動，啥物攏無想ê注視井野太太ê面。佇發現伊是番婦ê證據了後，才放輕鬆。<span style='font-size:11.5pt' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=12791&amp;curpage=1&amp;sample=%E9%A1%8D%E9%A0%AD&amp;radiobutton=1&amp;querytarget=2&amp;limit=20&amp;pagenum=1&amp;rowcount=4'><span lang='EN-US'><span lang='EN-US'>額頭</span></span></a></span>面頂ê刺花倒佇厚ê白粉下面，親像拭袂掉憂愁ê陰影。伊<span style='font-size:11.5pt' lang='EN-US'>koh</span>一遍驚著這位太太果然著是番婦，佮拄才井野無要無緊ê講「我ê太太就是番婦」ê時，彼種予儂驚惶ê態度<span style='font-size:11.5pt' lang='EN-US'>ts</span>í<span style='font-size:11.5pt' lang='EN-US'>m-</span>á閣深深捶著胸坎，伊意識著一種敬畏ê心漸漸浮起來。</p><p style='margin:0cm 0cm 0pt;text-indent:23pt;font-family:arial,sans-serif'><br/></p><p style='margin:0cm 0cm 0pt;text-indent:23pt;font-family:arial,sans-serif'><br/></p><div style='color:rgb(94,94,94);text-indent:0px;font-family:arial,sans-serif;margin-left:40px'>  <span>這个時陣，予太太催，這个名叫做泰伊茉莉卡露，年紀較大</span><span lang='EN-US'>ê</span><span>查某囝仔開始唱歌，態度一點也袂礙虐。紅色</span><span lang='EN-US'>ê</span><span>喙唇咧振       動，發出</span><span lang='EN-US'>ê</span><span>聲音細聲閣透徹，感覺起來親像油燈雄雄變暗，包圍身軀</span><span lang='EN-US'>ê</span><span>夜氣閣較深沉。「紅色</span><span lang='EN-US'>ê</span><span>日頭染佇白色</span><span lang='EN-US'>ê</span><span>大地</span><span lang='EN-US'>……</span><span>」，這小學生歌曲予伊來唱</span><span lang='EN-US'>kah</span><span>內地囡仔比起來閣較有無仝</span><span lang='EN-US'>ê</span><span>趣味。干焦看伊面真嚴肅，散發出認真</span><span lang='EN-US'>ê</span><span>表情。田澤用手輕輕的搭佇</span><span lang='EN-US'>giōng</span><span>欲哭出來、繃絚</span><span lang='EN-US'>ê</span><span>面。「我</span><span lang='EN-US'>thiám</span><span>矣，請先予我轉去歇睏」，講煞田澤起身告辭。</span></div><p style='color:rgb(94,94,94);text-indent:0px;font-family:arial,sans-serif'><span lang='EN-US'>       </span><span>隔轉工透早，田澤予頭殼頂天窗枋仔敲著</span><span lang='EN-US'>ê</span><span>聲音吵真神。伊嘛聽著「起床，起床」某一个人咧呼喚</span><span lang='EN-US'>ê</span><span>聲。</span></p><p style='color:rgb(94,94,94);text-indent:0px;font-family:arial,sans-serif'><span lang='EN-US'>      </span><span>兩隻發光</span><span lang='EN-US'>ê</span><span>烏目睭填滿節孔。伊臆大概是泰伊茉莉卡露，想起昨昏心內</span><span lang='EN-US'>ê</span><span>狼狽感。昨昏暗伊轉去房間了後，伊走來遮偷看已經上眠床</span><span lang='EN-US'>ê</span><span>伊，一直徛佇門邊，田澤甚至感覺有一點仔無歡喜。「我已經咧睏矣，明仔載才過來耍吧！」講了，伊歕花油燈。伊頇顢</span><span lang='EN-US'>ê</span><span>講「再見」以後著走矣，但是</span><span lang='EN-US'>tsím-á</span><span>伊肯定是老老實實</span><span lang='EN-US'>ê</span><span>聽伊</span><span lang='EN-US'>ê</span><span>話，來叫伊起床矣。</span></p><p style='color:rgb(94,94,94);text-indent:0px;font-family:arial,sans-serif'><span lang='EN-US'>      </span><span>伊到深井了後，果然看著泰伊茉莉卡露兩手捧著面桶行過來。</span><span lang='EN-US'>Kah</span><span>昨昏暗無仝，伊額頭上纏一塊縫有骨片</span><span lang='EN-US'>ê</span><span>幼布、穿黃底烏格</span><span lang='EN-US'>ê</span><span>麻布番服。佇伊背後踮腳慢慢行倚妹妹泰伊莫那莫用做耍</span><span lang='EN-US'>ê</span><span>眼神眼田澤一眼了，將青色</span><span lang='EN-US'>ê</span><span>樹枝擲入去面桶內。予水拙</span><span lang='EN-US'>kah</span><span>規个面</span><span lang='EN-US'>ê</span><span>泰伊茉莉卡露</span><span lang='EN-US'>giōng</span><span>欲哭出來矣。妹妹斡身</span><span lang='EN-US'>tshuā</span><span>狗偷走去。恬恬閣佇</span><span>田澤跤邊，面桶內</span><span lang='EN-US'>ê</span><span>水因為泰伊茉莉卡露</span><span lang='EN-US'>ê</span><span>頭鬃</span><span lang='EN-US'>koh</span><span>有喙䫌滴落</span><span lang='EN-US'>ê</span><span>水滴，產生波紋。</span></p><p style='color:rgb(94,94,94);text-indent:0px;font-family:arial,sans-serif'><span lang='EN-US'>    </span><span>「請洗面」，伊一爿講一爿用手撈水，伸過去。伊伸手入水底，為著提起沉佇面桶內</span><span lang='EN-US'>ê</span><span>樹枝，看起來是落佇水底</span><span lang='EN-US'>ê</span><span>大樹枝。「好矣，好矣」，田澤用粗魯</span><span lang='EN-US'>ê</span><span>聲音阻止伊，但是伊家己馬上因為彼種予人看袂起</span><span lang='EN-US'>ê</span><span>清氣相感覺見笑。所以伊共面浸入去水內，佇水內褫目睭。伊敢若看著沉佇水底</span><span lang='EN-US'>ê</span><span>青葉變成伊金金看</span><span lang='EN-US'>ê</span><span>目睭。伊</span><span lang='EN-US'>ê</span><span>慧眼佇伊</span><span lang='EN-US'>ê</span><span>腦海留下如此美麗</span><span lang='EN-US'>ê</span><span>印象。</span></p><p style='color:rgb(94,94,94);text-indent:0px;font-family:arial,sans-serif'><span lang='EN-US'>       </span><span>田澤的睏房是佇別棟間仔角ê一間。到暗時，</span><span lang='EN-US'>u</span><span>ì伊ê宿舍內不時傳出彼兩个番社姊妹ê口琴聲，</span><span lang='EN-US'>koh</span><span>有濫著番語ê鬧聲。趁門外ê茫茫夜色，少年ê警備員</span><span lang='EN-US'>kah</span><span>番丁定定</span><span lang='EN-US'>u</span><span>ì內底偷看。田澤</span><span>這个時陣，予太太催，這个名叫做泰伊茉莉卡露，年紀較大</span><span lang='EN-US'>ê</span><span>查某囝仔開始唱歌，態度一點也袂礙虐。紅色</span><span lang='EN-US'>ê</span><span>喙唇咧振動，發出</span><span lang='EN-US'>ê</span><span>聲音細聲閣透徹，感覺起來親像油燈雄雄變暗，包圍身軀</span><span lang='EN-US'>ê</span><span>夜氣閣較深沉。「紅色</span><span lang='EN-US'>ê</span><span>日頭染佇白色</span><span lang='EN-US'>ê</span><span>大地</span><span lang='EN-US'>……</span><span>」，這小學生歌曲予伊來唱</span><span lang='EN-US'>kah</span><span>內地囡仔比起來閣較有無仝</span><span lang='EN-US'>ê</span><span>趣味。干焦看伊面真嚴肅，散發出認真</span><span lang='EN-US'>ê</span><span>表情。田澤用手輕輕的搭佇</span><span lang='EN-US'>giōng</span><span>欲哭出來、繃絚</span><span lang='EN-US'>ê</span><span>面。「我</span><span lang='EN-US'>thiám</span><span>矣，請先予我轉去歇睏」，講煞田澤起身告辭。</span></p><p style='color:rgb(94,94,94);text-indent:0px;font-family:arial,sans-serif'><span lang='EN-US'>       </span><span>隔轉工透早，田澤予頭殼頂天窗枋仔敲著</span><span lang='EN-US'>ê</span><span>聲音吵真神。伊嘛聽著「起床，起床」某一个人咧呼喚</span><span lang='EN-US'>ê</span><span>聲。</span></p><p style='color:rgb(94,94,94);text-indent:0px;font-family:arial,sans-serif'><span lang='EN-US'>    </span><span>兩隻發光</span><span lang='EN-US'>ê</span><span>烏目睭填滿節孔。伊臆大概是泰伊茉莉卡露，想起昨昏心內</span><span lang='EN-US'>ê</span><span>狼狽感。昨昏暗伊轉去房間了後，伊走來遮偷看已經上眠床</span><span lang='EN-US'>ê</span><span>伊，一直徛佇門邊，田澤甚至感覺有一點仔無歡喜。「我已經咧睏矣，明仔載才過來耍吧！」講了，伊歕花油燈。伊頇顢</span><span lang='EN-US'>ê</span><span>講「再見」以後著走矣，但是</span><span lang='EN-US'>tsím-á</span><span>伊肯定是老老實實</span><span lang='EN-US'>ê</span><span>聽伊</span><span lang='EN-US'>ê</span><span>話，來叫伊起床矣。</span></p><p style='color:rgb(94,94,94);text-indent:0px;font-family:arial,sans-serif'><span lang='EN-US'>   </span><span>伊到深井了後，果然看著泰伊茉莉卡露兩手捧著面桶行過來。</span><span lang='EN-US'>Kah</span><span>昨昏暗無仝，伊額頭上纏一塊縫有骨片</span><span lang='EN-US'>ê</span><span>幼布、穿黃底烏格</span><span lang='EN-US'>ê</span><span>麻布番服。佇伊背後踮腳慢慢行倚妹妹泰伊莫那莫用做耍</span><span lang='EN-US'>ê</span><span>眼神眼田澤一眼了，將青色</span><span lang='EN-US'>ê</span><span>樹枝擲入去面桶內。予水拙</span><span lang='EN-US'>kah</span><span>規个面</span><span lang='EN-US'>ê</span><span>泰伊茉莉卡露</span><span lang='EN-US'>giōng</span><span>欲哭出來矣。妹妹斡身</span><span lang='EN-US'>tshuā</span><span>狗偷走去。恬恬閣佇</span><span>田澤跤邊，面桶內</span><span lang='EN-US'>ê</span><span>水因為泰伊茉莉卡露</span><span lang='EN-US'>ê</span><span>頭鬃</span><span lang='EN-US'>koh</span><span>有喙䫌滴落</span><span lang='EN-US'>ê</span><span>水滴，產生波紋。</span></p><p style='color:rgb(94,94,94);text-indent:0px;font-family:arial,sans-serif'><span lang='EN-US'>    </span><span>「請洗面」，伊一爿講一爿用手撈水，伸過去。伊伸手入水底，為著提起沉佇面桶內</span><span lang='EN-US'>ê</span><span>樹枝，看起來是落佇水底</span><span lang='EN-US'>ê</span><span>大樹枝。「好矣，好矣」，田澤用粗魯</span><span lang='EN-US'>ê</span><span>聲音阻止伊，但是伊家己馬上因為彼種予人看袂起</span><span lang='EN-US'>ê</span><span>清氣相感覺見笑。所以伊共面浸入去水內，佇水內褫目睭。伊敢若看著沉佇水底</span><span lang='EN-US'>ê</span><span>青葉變成伊金金看</span><span lang='EN-US'>ê</span><span>目睭。伊</span><span lang='EN-US'>ê</span><span>慧眼佇伊</span><span lang='EN-US'>ê</span><span>腦海留下如此美麗</span><span lang='EN-US'>ê</span><span>印象。</span></p><p style='color:rgb(94,94,94);text-indent:0px;font-family:arial,sans-serif'><span lang='EN-US'>      </span><span>田澤的睏房是佇別棟間仔角ê一間。到暗時，</span><span lang='EN-US'>u</span><span>ì伊ê宿舍內不時傳出彼兩个番社姊妹ê口琴聲，</span><span lang='EN-US'>koh</span><span>有濫著番語ê鬧聲。趁門外ê茫茫夜色，少年ê警備員</span><span lang='EN-US'>kah</span><span>番丁定定</span><span lang='EN-US'>u</span><span>ì內底偷看。</span>田澤 <span>為著避免無必要ê誤解，總是刁工拍開枋仔門。雖然按呢，遮ê人影映佇目睭內，嘛是真袂爽。</span></p></font>

<p style='font-family:arial,sans-serif'><span style='font-family:Lucida Sans Unicode,sans-serif' lang='EN-US'>    </span><span>拍靶練習結束，佇樹蔭下跤歇睏ê時陣，佮五六个人三不五時相招佇辦公室內ê暗時等等，田澤時常為朋友創治ê代誌感覺真鬱卒。「我是綴袂著少年家啦，有年歲了後嘛袂揣一个</span><span style='font-family:Lucida Sans Unicode,sans-serif' lang='EN-US'>b</span><span>á</span><span style='font-family:Lucida Sans Unicode,sans-serif' lang='EN-US'>i</span><span>猴ê番婦來做伴」，一个五十偌歲ê警備員講，喙</span><span style='font-family:Lucida Sans Unicode,sans-serif' lang='EN-US'>kah</span><span>喙鬚做伙笑。愛問到底ê人會講，「喂，你欲選叼一个？姊姊抑是妹妹？」。另外，嘛有嬉嬉嘩嘩ê人用真響ê聲音擲一句，「煞煞去矣，放我煞，誰欲啥物番女嘛」，然後用食指比出動作講，「噓，予人聽著著害矣。」</span></p>

<p style='font-family:arial,sans-serif'><span style='font-family:Lucida Sans Unicode,sans-serif' lang='EN-US'>    </span><span>田澤無感覺怹有歹意。伊自我解說遮無聊ê人干焦講一寡無營養、無意義ê話，伊並無囥佇心肝內。<font face='Times New Roman'>

</font></span></p><p style='margin:0cm 0cm 0pt;line-height:115%'><span style='font-family:新細明體,serif'>干焦</span><span style='font-family:Lucida Sans Unicode,sans-serif' lang='EN-US'>kah</span><span style='font-family:新細明體,serif'>伊仝輩</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>荒木</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>態度會牽動伊</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>神經。講荒木</span><span style='font-family:Lucida Sans Unicode,sans-serif' lang='EN-US'>kah</span><span style='font-family:新細明體,serif'>其他儂共款是單純</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>一時有興趣爾爾，顛倒講伊佇表面下跤，閣偷偷有啥物拍算。「前一陣仔有一个番丁佇你</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>厝邊踅來踅去，你傷靠勢，伊是會趁你睏去</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>時陣剁你</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>頭呢。」田澤感覺按呢</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>講耍笑是一種唱聲</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>方式。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>但是毋管別人看起來按怎，田澤家己毋是別人特別用心接近查某囝仔。所以伊嘛無因為按呢著停止，共款叫怹來家己</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>宿舍。伊接觸怹了後，才學著到底啥物是純潔</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>心靈。這是珍貴</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>收成。到底遮</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>警備員心內充滿了啥物款孤一卑鄙</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>看法？田澤佇心內按呢看袂起伊</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>同事。「若是講因為我</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>行為歪斜，著欲否定我全部</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>生活想法，抑是拿走我</span><span style='font-family:Lucida Sans Unicode,sans-serif' lang='EN-US'>tshun--ê</span><span style='font-family:新細明體,serif'>精神，若按呢我嘛無意見。只要予我無閒</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>空課，查某囝仔對我來講嘛會變成無必要。予我空課吧，空課！」伊心內捌按呢喝過。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>這个派出所內</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>九個內地人警備員有百樣、真正做嘛做袂煞</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>空課，譬如隘勇線</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>警戒、道路修理、刜、監督開墾等。但是因為田澤閣咧實習</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>階段，伊分配到一寡閒閒</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>空課。透早八點到辦公室簽到了後著一直坐佇椅仔頂，聽附近</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>警戒所</span><span style='font-family:Lucida Sans Unicode,sans-serif' lang='EN-US'>kah</span><span style='font-family:新細明體,serif'>派出所敲來</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>電話、檢讀彼工</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>日誌，攏是一寡共款</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>空課。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>有一工，田澤面貼佇辦公桌仔、戇戇看時鐘，雄雄有儂「喂」拍伊</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>肩胛頭。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>「敢會你嘛著相思病吧？」井野徛咧講。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span> </span><span>   </span></span><span style='font-family:新細明體,serif'>「勿講耍笑矣，我是連一改也無想厝。」田澤</span><span style='font-family:Lucida Sans Unicode,sans-serif' lang='EN-US'>ténn</span><span style='font-family:新細明體,serif'>肩胛頭，實話實講。就這點來講，伊因為伊堅定</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>心感覺驕傲。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>「差不多攏習慣矣，閣忍</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>條嗎？」</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>「袂辛苦，根本無啥物特別</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>空課，身軀攏欲生鉎。嘛請你安排一寡代誌吧。」田澤憂結結，無甘願</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>款。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>「按呢著好，盡量放輕鬆，好好收養。出代誌了後，真緊著需要你賣命嘛無一定，哈哈哈</span><span style='font-family:Lucida Sans Unicode,sans-serif' lang='EN-US'>……</span><span style='font-family:新細明體,serif'>」井野兩手拍腹肚，行出去。但是伊雄雄停咧，斡過來。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>「著矣，你猶未予你爸爸寫批嗎？」</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>這件代誌田澤已經予提醒了毋知幾擺。伊到</span><span style='font-family:Lucida Sans Unicode,sans-serif' lang='EN-US'>tsím-á</span><span style='font-family:新細明體,serif'>無寫親密</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>批予父親</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>經驗，</span><span style='font-family:Lucida Sans Unicode,sans-serif' lang='EN-US'>tsím-á</span><span style='font-family:新細明體,serif'>伊真清楚這擺無寫袂用得矣。每一擺伊提起筆，想著一定愛寫一寡感謝</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>話，予安排家己到番地、考慮真小心</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>爸爸時，伊因為鬱卒閣拖一工。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>「講起來伊共後生</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>命交佇我手頭，我嘛應該緊寫批拍招呼才是，但是毋管你按怎抑是伊</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>骨肉，緊寫批寄出去吧。」</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>井野交代煞了後離開辦公室。透過窗仔看伊離開</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>田澤到番地了後，頭一擺想起爸爸</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>面模仔，出現佇井野闊闊</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>尻脊頂，透過青葉</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>日影內。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>佇這个派出所安定落來，算來第六个禮拜</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>某一个透早，田澤接著一通足大聲</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>電話。消息講奇雅伊社</span><span style='font-family:Lucida Sans Unicode,sans-serif' lang='EN-US'>kah</span><span style='font-family:新細明體,serif'>卡瑤社</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>情形雄雄動起來，所以戒嚴</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>薩拉茅派出所，為著慎重起見專工扣電話來報告。薩拉茅番</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>番社佇奇雅伊</span><span style='font-family:Lucida Sans Unicode,sans-serif' lang='EN-US'>kah</span><span style='font-family:新細明體,serif'>卡瑤兩个北爿五公里遠</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>山內，怹</span><span style='font-family:Lucida Sans Unicode,sans-serif' lang='EN-US'>uì</span><span style='font-family:新細明體,serif'>以早開始因為受著北勢番攪擾</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>影響，就一直佇無穩定</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>狀態</span><span style='font-family:Lucida Sans Unicode,sans-serif' lang='EN-US'>……</span><span style='font-family:新細明體,serif'>遮</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>後備常識，田澤已經真了解。伊真緊感覺著親像欲發生啥物代誌</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>壓力，派隘勇趕緊共佇開墾地</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>井野講這个消息。</span><span style='font-family:Lucida Sans Unicode,sans-serif' lang='EN-US'>Phik-pho̍k-tshái
ê</span><span style='font-family:新細明體,serif'>入去辦公室</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>井野，聽過田澤</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>情報了後透露出輕鬆</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>表情講，「啥物嘛，代誌攏猶無發生嗎？」</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>但是，隔轉工透早天猶未光，田澤聽著毋知是誰咧著急</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>扣井野</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>門、愛伊起床</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>聲音。伊跳落去眠床，佇霧中看井野一爿穿衫一爿走去辦公室。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>「有啥物代誌嗎？」田澤嘛走入去辦公室。覕喙「嗯、嗯」聽電話</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>井野真緊鏘一聲掛電話，用</span><span style='font-family:Lucida Sans Unicode,sans-serif' lang='EN-US'>kah</span><span style='font-family:新細明體,serif'>平常無仝、激動</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>模樣大聲喝，「去叫逐家起床！」田澤</span><span style='font-family:Lucida Sans Unicode,sans-serif' lang='EN-US'>uì</span><span style='font-family:新細明體,serif'>一頭開始輪流摃澹澹</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>宿舍房間門。警備員面真緊張，佇辦公室會合後，井野憂頭結面開始講代誌</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>經過。根據情報，佇透早一點左右，合流點分遣所予幾十个歹番打擊。警備員</span><span style='font-family:Lucida Sans Unicode,sans-serif' lang='EN-US'>kah</span><span style='font-family:新細明體,serif'>怹</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>家人攏予刣死矣，某一个覕佇便所閃過危險</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>在地警備員狼狽</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>逃去馬理闊灣警戒所。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>井野講伊家己</span><span style='font-family:Lucida Sans Unicode,sans-serif' lang='EN-US'>tsím-á</span><span style='font-family:新細明體,serif'>欲去現場處理代誌，指定四名綴警備員了後，下令去番社揣來十個左右</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>番丁。番丁真緊來會合。怹遮</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>儂身軀親像毛瑟手銃共款瘦瘦，雖然真勇，但是喙嘛是閒閒</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>含著竹仔做</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>菸桶。看著怹目睭金金</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>出發了後，田澤胸坎</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>血嘛沖沖滾。伊衝到井野邊仔，請伊嘛</span><span style='font-family:Lucida Sans Unicode,sans-serif' lang='EN-US'>tshuā</span><span style='font-family:新細明體,serif'>家己鬥陣去。「袂使，袂使，這擺無經驗</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>儂一點攏無鬥相共」，井野</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>回答真肯定，無予田澤閣拜託</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>機會。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>彼工透早十一點了後，辦公室</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>電話傳來椚岡警備所予奇雅伊社番人打</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>情報。井野佇黃昏</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>時陣，干焦</span><span style='font-family:Lucida Sans Unicode,sans-serif' lang='EN-US'>tshuā</span><span style='font-family:新細明體,serif'>四個番丁轉來白狗，猶袂赴坐落來著</span><span style='font-family:Lucida Sans Unicode,sans-serif' lang='EN-US'>kah</span><span style='font-family:新細明體,serif'>無遠</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>霧社佮埔里講電話。一爿聽著伊</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>報告講，合流點分遣所收十一个屍體，警備員</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>某佮十歲左右</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>囡仔攏予剁頭矣。田澤等井野掛電話，要求知影閣較濟</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>代誌。井野用沉痛</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>聲音講伊看著</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>情景。石楠花</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>大枝幹倒置窟仔內，</span><span style='font-family:Lucida Sans Unicode,sans-serif' lang='EN-US'>uì</span><span style='font-family:新細明體,serif'>染血</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>樹葉下跤搝警備員</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>跤，出現</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>是一个有闊闊肩胛頭</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>無頭屍體。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>   </span></span><span style='font-family:新細明體,serif'>「雖然按呢講對犧牲者真失禮，但是我嘛想欲看現場。」田澤干焦無法度勿去想</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>講。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>   </span></span><span style='font-family:新細明體,serif'>井野傳一个綴我來</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>眼神了後來到埕。「我想這擺無論按怎攏愛出兵矣」，佇黃昏中行來行去</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>井野講。「但是，一旦咱出兵，遮</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>警備變較虛，托洛克番</span><span style='font-family:Lucida Sans Unicode,sans-serif' lang='EN-US'>kah</span><span style='font-family:新細明體,serif'>濤撒番可能會開始振動，煞落來這个番社周圍</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>情形會變成按怎若無法度臆。雖然有拜託守備隊來示威行軍</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>拍算，但是你嘛知影申請軍隊出面</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>手續特別麻煩</span><span style='font-family:Lucida Sans Unicode,sans-serif' lang='EN-US'>……</span><span style='font-family:新細明體,serif'>著是因為按呢</span><span style='font-family:Lucida Sans Unicode,sans-serif' lang='EN-US'>,</span><span style='font-family:新細明體,serif'>佇軍隊到進前，佇家己面頭前嘛袂當講落勾。」田澤看著井野佇最後做出按呢</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>結論時，伊</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>目頭</span><span style='font-family:Lucida Sans Unicode,sans-serif' lang='EN-US'>uì</span><span style='font-family:新細明體,serif'>家己</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>方向結起來。伊臆井野有講袂出來</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>苦衷。</span></p><p style='font-family:arial,sans-serif'><font face='Times New Roman'>

</font></p><p style='margin:0cm 0cm 0pt;line-height:115%'><span style='font-family:Lucida Sans Unicode,sans-serif' lang='EN-US'><span>    </span></span><span style='font-family:新細明體,serif'>井野佇十六年前娶遮</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>頭目</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>查某囝，著是</span><span style='font-family:Lucida Sans Unicode,sans-serif' lang='EN-US'>tsím-á ê</span><span style='font-family:新細明體,serif'>某。怹今仔日有</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>講起來著親像種佇這个番地</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>大樹。包括蹛佇台中女子學校宿舍十四歲</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>查某囝仔，伊</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>四個查某囝親像是大樹</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>枝葉，佇這个番地上予來到樹腳欲落土</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>眾人，提供一片樹林。但是連這叢大樹果然嘛因為防備疏乎，有予風颱挽起來</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>問題。佇追殺薩拉茅這个緊張</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>時陣，若代誌無法度收煞，井野應該愛按怎對待伊</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>某咧？田澤徛佇伊</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>角度咧煩惱。著算講伊</span><span style='font-family:Lucida Sans Unicode,sans-serif' lang='EN-US'>tsím-á</span><span style='font-family:新細明體,serif'>想欲懷疑井野</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>覺悟，田澤嘛知影這是無人情、唱衰</span><span style='font-family:Lucida Sans Unicode,sans-serif' lang='EN-US'>ê</span><span style='font-family:新細明體,serif'>代誌，所以有控制。</span></p><p style='font-family:arial,sans-serif'><font face='Times New Roman'>

</font><span style='font-family:Lucida Sans Unicode,sans-serif;font-size:12pt' lang='EN-US'><span>    </span></span><span style='font-family:新細明體,serif;font-size:12pt'>夯頭看險惡</span><span style='font-family:Lucida Sans Unicode,sans-serif;font-size:12pt' lang='EN-US'>ê</span><span style='font-family:新細明體,serif;font-size:12pt'>天頂，田澤無意識</span><span style='font-family:Lucida Sans Unicode,sans-serif;font-size:12pt' lang='EN-US'>ê</span><span style='font-family:新細明體,serif;font-size:12pt'>喘大氣，佇這个時陣井野出聲，「阿，來矣。」</span><span style='font-family:Lucida Sans Unicode,sans-serif;font-size:12pt' lang='EN-US'>uì</span><span style='font-family:新細明體,serif;font-size:12pt'>霧社過來</span><span style='font-family:Lucida Sans Unicode,sans-serif;font-size:12pt' lang='EN-US'>ê</span><span style='font-family:新細明體,serif;font-size:12pt'>支援隊已經到矣，前前後後行入去頭前埕。無偌久，派出所</span><span style='font-family:Lucida Sans Unicode,sans-serif;font-size:12pt' lang='EN-US'>ê</span><span style='font-family:新細明體,serif;font-size:12pt'>隘勇著無閒起來。細間房內石竈面頂</span><span style='font-family:Lucida Sans Unicode,sans-serif;font-size:12pt' lang='EN-US'>ê</span><span style='font-family:新細明體,serif;font-size:12pt'>鼎仔下跤囥真濟枯葉</span><span style='font-family:Lucida Sans Unicode,sans-serif;font-size:12pt' lang='EN-US'>kah</span><span style='font-family:新細明體,serif;font-size:12pt'>枯枝。警備員宿舍頭前排用來剾柴枋</span><span style='font-family:Lucida Sans Unicode,sans-serif;font-size:12pt' lang='EN-US'>ê</span><span style='font-family:新細明體,serif;font-size:12pt'>長繚桌仔。怹必須趕緊替支援隊</span><span style='font-family:Lucida Sans Unicode,sans-serif;font-size:12pt' lang='EN-US'>ê</span><span style='font-family:新細明體,serif;font-size:12pt'>儂準備暗頓。</span></p></div></font></blockquote></div></blockquote></blockquote>
<div style='text-align:left'/>
<div style='margin-left:40px'><font size='3' face='arial, sans-serif'>                 </font></div></div></td></tr></tbody></table></div></div><br /><small>Updated on <abbr class="updated" title="2012-05-09T15:19:18.898Z">&#20116;&#26376; 9, 2012</abbr> by <span class="author"><span class="vcard"><a class="fn" href="mailto:cat791011@gmail.com">&#37912;&#20110;&#25463;</a></span></span> (<a href="../history.html">Version <span class="sites:revision">13</span></a>)</small><br /></div></div></body></html>