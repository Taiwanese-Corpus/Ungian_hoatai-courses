<html><head><title>ATA098109&#37912;&#20110;&#25463; (Version 9)</title></head><body><div class="hentry webpage" id="https://sites.google.com/feeds/content/site/2012shoatai/612918880166350184"><h3><span class="entry-title">ATA098109&#37912;&#20110;&#25463;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<blockquote style='MARGIN-RIGHT:0px' dir='ltr'>
<blockquote style='MARGIN-RIGHT:0px'>
<div style='TEXT-ALIGN:left;MARGIN-LEFT:40px'><font size='3' color='#000000'>75</font></div>
<blockquote style='MARGIN-LEFT:40px;MARGIN-RIGHT:0px'>
<div style='TEXT-ALIGN:left'><font color='#000000'><font size='3'>佇霧社接著上任通知書ê彼工，田澤歸工予隘勇揹行李，行佇山路，山路軁過歪</font><font size='3'>斜ê山腹kah樹林，樹林內面有真重ê草仔味。</font></font></div>
<div style='TEXT-ALIGN:left'><font color='#000000'> </font></div>
<div style='TEXT-ALIGN:left'><font color='#000000'><font size='3'>路途停佇塔達卡警戒所短短ê時間，展望合歡山kah有真濟雲霧ê山群，食中晝</font><font size='3'>頓了後，又閣開始uì深山內ê上任地行去。</font><font size='3'>制服貼佇皮膚，面頂閣穿一領防水ê外套，伊規身軀汗到白狗社駐所ê頭前，夕陽</font><font size='3'>予人感覺真燒熱。</font></font></div>
<div style='TEXT-ALIGN:left'><font size='3' color='#000000'> </font></div><font size='3' color='#000000'>
<div style='TEXT-ALIGN:left'>「我來報到矣。」</div>
<div style='TEXT-ALIGN:left'> </div>
<div style='TEXT-ALIGN:left'>
<div style='TEXT-ALIGN:left'><font color='#000000'><font size='3'>伊佇辦公室ê戶橂頭前，用佇霧社學著ê方式向井野所長拍招呼，提出番務課長予</font><font size='3'>伊ê紹介批，交予井野。</font><font size='3'>井野目光停佇介紹批ê時陣，伊目尾閃熠ê餘光瞪佇猶原徛著直直直ê田澤。</font><font size='3'>井野看出徛佇伊面頭前ê田澤有比家己 閣較倔強ê脾氣，伊彼種徛直ê姿勢中一直</font><font size='3'>透出來ê興奮感，著是一个田澤已經uí心內信任家己ê證據。</font></font></div><font size='3'>
<div style='TEXT-ALIGN:left'><font color='#000000'> </font></div>
<div style='TEXT-ALIGN:left'><font color='#000000'>伊拄到這个番地，無同年ê青年彼種煞氣。</font></div>
</font><font color='#000000'><font size='3'>講起來也著是因為伊已經毋知是第幾遍kah儂袂合，然後調職去番地niā-niā。</font><font size='3'>這擺伊父親無歡喜上直接ê原因，kah父親佇筑豐煤田所持有ê煤礦爭議有關係。</font><font size='3'>前往東京留學猶未煞著狼狽轉來ê伊，佇一遍ê機會中接待uì八幡來協助處理爭議</font><font size='3'>ê某一个團體內面一位叫做小宮ê儂。</font><font size='3'>伊當場訂下契約變成這个團隊ê一員。</font></font><font size='3'><font color='#000000'> </font>
<div style='TEXT-ALIGN:left'><font color='#000000'> </font></div>
<div style='TEXT-ALIGN:left'><font color='#000000'>為著示威，伊叫礦工予礦坑內ê一部分浸水。</font></div>
</font><font color='#000000'><font size='3'>父親知影了後，氣kah規身軀一直tshuà，家己一个走入去調停ê辦公室內面。</font><font size='3'>當時，彼个小宮sak開想欲共田澤暗槓起來ê彼个礦工，背叛伊然後態度冰冷ê講</font><font size='2'> </font></font>
<div style='TEXT-ALIGN:left'><font color='#000000'><font size='3'>：「你共我轉去厝裡！」伊予爸爸tshuā轉去，軟禁佇房間內，一工過一工真鬱</font><font size='3'>卒。</font><font size='3'>Kah予爸爸當面罵比起來，小宮反背ê這件代誌，對伊來講更加是無法度忍受ê打</font><font size='3'>擊。</font><font size='3'>事件ê結果是，佇聽著父親叫伊氣台灣了後，毋知欲按怎ê伊服從父親ê命令，一</font><font size='3'>半因為家己放棄家己，另外一半koh有反抗自責ê心態。</font><font size='3'>拿著父親ê批，看著番務課長，這位父親ê老朋友馬上叫伊去番界。</font></font></div><font size='3'>
<div style='TEXT-ALIGN:left'><font color='#000000'> </font></div>
<div style='TEXT-ALIGN:left'/>
</font><font color='#000000'><font size='3'>「我予阮爸惹袂少麻煩呢！」按呢講著伊，讀著擲佇伊面前父親ê批上寫著</font><font size='2'> </font></font>
<div style='TEXT-ALIGN:left'><font size='3' color='#000000'>：「反正我已經無共這个人當做後生矣，毋管你予伊做啥我攏無意見。」田澤佇</font></div>
<div style='TEXT-ALIGN:left'><font size='3' color='#000000'>彼散開ê墨色內毋但看著父親teh受氣，嘛看著父親對伊這个造反了後無法度轉來</font></div>
<div style='TEXT-ALIGN:left'><font color='#000000'><font size='3'>厝ê後生ê絕望。</font><font size='3'>所以伊ténn肩胛頭講，「番界也好，叼位也好，請派我去吧！」</font></font></div>
<div style='TEXT-ALIGN:left'><font size='3' color='#000000'>著按呢，伊無tsah任何期待到霧社。</font></div>
<div style='TEXT-ALIGN:left'><font color='#000000'> </font></div>
<div style='TEXT-ALIGN:left'><font color='#000000'><font size='3'>拄到霧社ê前幾工，警備員ê生活kah番社ê氣氛uí伊完全想袂到ê角度刺激著伊。</font><font size='3'>等kah閣較深入行去番地，伊總算漸漸開始有一寡期盼。</font><font size='3'>等待著拋開內地、拋開父親家己ê物件，可能是一个完全無過去陰影暗蓋ê新生</font><font size='3'>活。</font><font size='3'>隘寮kah警備員宿舍兩棟建築物挾著辦公室，外環井野宿舍ê所在。</font><font size='3'>照指示伊到宿舍，褪草鞋。</font></font></div>
<div style='TEXT-ALIGN:left'><font size='3' color='#000000'>用隘勇運來ê水拭身體，佇窗外照入去ê朦朧暮色內唉一聲，吐一口氣。</font></div>
<div style='TEXT-ALIGN:left'><font color='#000000'> </font></div>
<div style='TEXT-ALIGN:left'><font size='3' color='#000000'>佇這个時陣「田澤！田澤！」ê叫聲傳過來。</font></div>
<div style='TEXT-ALIGN:left'><font size='3' color='#000000'>提著uí行李拿出來ê衫，伊荒荒狂狂ê<span>前往井野的房間。井野共跤拗彎佇椅仔頂，坐佇食飯桌頭前，抓伊彼</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span lang='EN-US'><span lang='EN-US'>个</span></span></a></span><span>佇烏暗燈光下的大腹肚，看著田澤了後趕緊予伊一</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span lang='EN-US'><span lang='EN-US'>个</span></span></a></span><span>酒杯。田澤的胸坎因為感動閣一擺的振動。伊想著從今以後毋知閣會予井野帶來偌濟麻煩，煞決定無應該客氣，直接接過酒杯。</span> </font></div><font size='3'>
<p style='TEXT-ALIGN:left;MARGIN:0cm 0cm 0pt'><span><font color='#000000'>　　</font></span></p>
<p style='TEXT-ALIGN:left;MARGIN:0cm 0cm 0pt'><font color='#000000'><span>       「按怎？，這</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span lang='EN-US'><span lang='EN-US'>个</span></span></a></span><span>山內比你所想的閣較</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>bái</span><span>？」井野按呢講，目睭瞪大蕊注意田澤的模樣，是毋是會當忍耐，是毋是有尚</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>bái</span><span>的拍算。「話雖然按呢講，佇這</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span lang='EN-US'><span lang='EN-US'>个</span></span></a></span><span>蠻荒的土地上食苦的時陣，無論習慣抑是無習慣蠻荒，家己變甲也蠻無，你會意外的感覺佇遮</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=12651&amp;curpage=1&amp;sample=TUA3&amp;radiobutton=1&amp;querytarget=1&amp;limit=20&amp;pagenum=2&amp;rowcount=31'><span lang='EN-US'><span lang='EN-US'>蹛</span></span></a>kah</span><span>愈來愈袂</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>bái……</span><span>」</span></font></p>
<p style='TEXT-ALIGN:left;MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'><span>    </span></span><span>田澤講著來遮的路上，伊佇前幾工聽說拄發生番害的林仔內，照霧社學著的方法，射幾發銃子表示警戒了後才通過。講起膽量，伊自覺無輸人，真驕傲。但是伊用一種親像是予放生威脅的內心口白，描述家己的銃聲震動樹林所發出的聲音，有一點仔歹勢。</span></font></p>
<p style='TEXT-ALIGN:left;MARGIN:0cm 0cm 0pt'><span><font color='#000000'>　　</font></span></p>
<p style='TEXT-ALIGN:left;MARGIN:0cm 0cm 0pt'><span><font color='#000000'>      「但是我就是佇性命」受到威脅的時陣，才感覺活咧，毋是好強，我就是這種個性，所以我無拍算輸蠻荒。」</font></span></p>
<p style='TEXT-ALIGN:left;MARGIN:0cm 0cm 0pt'><span><font color='#000000'>　　伊親像忍袂條的共假己的話連做伙。雖然按呢講話，但是伊的感情無一點假仙。</font></span></p>
<p style='TEXT-ALIGN:left;MARGIN:0cm 0cm 0pt'><font color='#000000'><span>　　佇田澤用有力而且帶醉意的聲音</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>kah</span><span>井野講話的時陣，</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>u</span><span>í</span><span style='FONT-FAMILY:Lucida Sans Unicode;COLOR:black;FONT-SIZE:11.5pt'> </span><span>伙房遐ê門傳來少年女子特有、忍笑ê聲音。「勿佇彼種所在吵，入來入來。」井野罵彼个聽起來感覺猶袂</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>b</span><span>á</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>i </span><span>的聲音。</span></font></p>
<p style='TEXT-ALIGN:left;MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'><span>  </span><span>  </span></span><span>看起來像姊妹ê兩个小姑娘一爿笑，一爿妳捒我我捒妳的入來。怹行到房間ê角勼做伙，</span><span style='FONT-FAMILY:Lucida Sans Unicode;COLOR:black' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=16&amp;curpage=1&amp;sample=%E4%B8%80%E7%9C%A8%E7%9C%BC&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'><span lang='EN-US'><span lang='EN-US'>一目</span></span><span style='COLOR:#483015;TEXT-DECORATION:none'> </span><span lang='EN-US'><span lang='EN-US'>仔</span></span></a></span><span>換認真ê表情，</span><span>頕頭同齊講：「晚安。」怹有野獸光面的皮膚襯袂出身軀頂縖紅色腰帶ê青色棉衫，顛倒予儂一眼著看出怹是番地囡仔。</span></font></p>
<p style='TEXT-ALIGN:left;MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'><span>    </span></span><span>「怹是我太太的妹妹，兩个攏想欲揣一个翁婿嫁矣。」講煞，井野笑咍咍。</span></font></p>
<p style='TEXT-ALIGN:left;MARGIN:0cm 0cm 0pt'><font color='#000000'><span lang='EN-US'><span><font face='Times New Roman'>    </font></span></span><span>「翁婿」、「翁婿」怹兩个同齊學舌，烏</span><span>仁毋是看對方、著是盯田澤看。佇怹ê動作</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>kah</span><span>表情內，田澤看著內地姑娘攏有ê物件，雖然雄雄看著，彼親像是一種甲儂無仝、有野性ê素樸。</span></font></p>
<p style='TEXT-ALIGN:left;MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'><span>    </span></span><span>然而田澤並無繼續觀察怹。拄才井野凊彩講出「怹是我太太ê妹妹」這句話予伊真驚惶。伊懷疑家己ê耳仔，到</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>ts</span><span>í</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>m-</span><span>á猶未靜落來。伊干焦想像井野太太有內地查某人ê外表、講ê話真高尚婉轉、</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>koh</span><span>有透露出氣質ê眼</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>kah</span><span>心。佇伊ê想法內面，遮攏無法度</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>kah</span><span>眼前予儂想著樹葉</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>kah</span><span>野獸姿勢ê姊妹兩个佮做伙。伊半信半疑ê想著可能因為某種原因，井野刁持欺騙家己。著佇這个時陣，井野太太本人手內抱著一个落眠ê紅嬰仔行入來。</span></font></p>
<p style='TEXT-ALIGN:left;MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'><span>    </span></span><span>「恁兩个為甚物屈佇遐？」井野太太看著查某囝仔，一爿坐落來以後，向田澤講，「泰伊茉莉卡露真</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>gâu</span><span>唱歌</span><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'>--</span><span>喔。」</span></font></p>
<p style='TEXT-ALIGN:left;MARGIN:0cm 0cm 0pt'><font color='#000000'><span>       </span></font></p>
<p style='TEXT-INDENT:23pt;MARGIN:0cm 0cm 0pt'><span style='FONT-FAMILY:新細明體;COLOR:black;FONT-SIZE:11.5pt'>清氣ê聲音予田澤心頭一个振動，啥物攏無想ê注視井野太太ê面。佇發現伊是番婦ê證據了後，才放輕鬆。</span><span style='font-family:Lucida Sans Unicode;COLOR:black;FONT-SIZE:11.5pt' lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=12791&amp;curpage=1&amp;sample=%E9%A1%8D%E9%A0%AD&amp;radiobutton=1&amp;querytarget=2&amp;limit=20&amp;pagenum=1&amp;rowcount=4'><span style='FONT-FAMILY:新細明體;COLOR:#483015' lang='EN-US'><span lang='EN-US'>額頭</span></span></a></span><span style='FONT-FAMILY:新細明體;COLOR:black;FONT-SIZE:11.5pt'>面頂ê刺花倒佇厚ê白粉下面，親像拭袂掉憂愁ê陰影。伊</span><span style='font-family:Lucida Sans Unicode;COLOR:black;FONT-SIZE:11.5pt' lang='EN-US'>koh</span><span style='FONT-FAMILY:新細明體;COLOR:black;FONT-SIZE:11.5pt'>一遍驚著這位太太果然著是番婦，佮拄才井野無要無緊ê講「我ê太太就是番婦」ê時，彼種予儂驚惶ê態度</span><span style='font-family:Lucida Sans Unicode;COLOR:black;FONT-SIZE:11.5pt' lang='EN-US'>ts</span><span style='FONT-FAMILY:新細明體;COLOR:black;FONT-SIZE:11.5pt'>í</span><span style='font-family:Lucida Sans Unicode;COLOR:black;FONT-SIZE:11.5pt' lang='EN-US'>m-</span><span style='FONT-FAMILY:新細明體;COLOR:black;FONT-SIZE:11.5pt'>á閣深深捶著胸坎，伊意識著一種敬畏ê心漸漸浮起來。</span></p></font></div></font></blockquote></blockquote></blockquote></div>
<div style='TEXT-ALIGN:left'/>
<div style='MARGIN-LEFT:40px'> </div></td></tr></tbody></table></div></div><br /><small>Updated on <abbr class="updated" title="2012-05-03T05:12:35.503Z">&#20116;&#26376; 3, 2012</abbr> by <span class="author"><span class="vcard"><a class="fn" href="mailto:cat791011@gmail.com">&#37912;&#20110;&#25463;</a></span></span> (<a href="../history.html">Version <span class="sites:revision">9</span></a>)</small><br /></div></div></body></html>