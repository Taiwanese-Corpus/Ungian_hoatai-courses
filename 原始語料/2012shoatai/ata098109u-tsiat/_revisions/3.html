<html><head><title>ATA098109&#37912;&#20110;&#25463; (Version 3)</title></head><body><div class="hentry webpage" id="https://sites.google.com/feeds/content/site/2012shoatai/612918880166350184"><h3><span class="entry-title">ATA098109&#37912;&#20110;&#25463;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>75<br/>佇霧社接著上任通知書ê彼工，田澤歸工予隘勇揹行李，行佇山路，山路軁過歪<br/>斜ê山腹kah森林，森林內面有真重ê草仔味。<br/>路途停佇塔達卡警戒所短短ê時間，展望合歡山kah有真濟雲霧ê山群，食了中晝<br/>頓了後，又閣開始uì深山內ê上任地行去。<br/>制服貼佇皮膚，面頂閣穿一領防水ê外套，伊規身軀汗到白狗社駐所ê頭前，夕陽<br/>予人感覺真燒熱。<br/>「我來報到阿。」<br/>伊佇辦公室ê戶橂頭前，用佇霧社學著ê方式向井野所長拍招呼，提出番務課長予<br/>伊ê介紹批，交予井野。<br/>井野目光停佇介紹批ê時陣，伊目尾閃熠ê餘光瞪佇猶原徛著直直直ê田澤。<br/>井野看出徛佇伊面頭前ê田澤有比家己 閣較倔強ê脾氣，伊彼種徛直ê姿勢中一直<br/>透出來ê興奮感，著是一个田澤已經uì心內信任家己ê證據。<br/>伊拄到這个番地，無同年ê青年彼種煞氣。<br/>講起來也著是因為伊已經毋知是第幾遍kah儂袂合，然後調職去番地niā-niā。<br/>這擺伊父親無歡喜上直接ê原因，kah父親佇筑豐煤田所持有ê煤礦爭議有關係。<br/>前往東京留學猶未煞著狼狽轉來ê伊，佇一遍ê機會中接待uì八幡來協助處理爭議<br/>ê某一个團體內面一位叫做小宮ê儂。<br/>伊當場訂下契約變成這个團隊ê一員。<br/>為著示威，伊叫礦工予礦坑內ê一部分浸水。<br/>父親知影了後，氣kah規身軀一直tshuà，家己一个走入去調停ê辦公室內面。<br/>當時，彼个小宮sak開想欲共田澤暗槓起來ê彼个礦工，背叛伊然後態度冰冷ê講<br/>：「你共我轉去厝裡！」伊予父親tshuā轉去，軟禁佇房間內，一工過一工真鬱<br/>卒。<br/>Kah予父親當面罵比起來，小宮反背ê這件代誌，對伊來講更加是無法度忍受ê打<br/>擊。<br/>事件ê結果是，佇聽著父親叫伊氣台灣了後，毋知欲按怎ê伊服從父親ê命令，一<br/>半因為家己放棄家己，另外一半koh有反抗自責ê心態。<br/>拿著父親ê批，看著番務課長，這位父親ê老朋友馬上叫伊去番界。<br/>「我予阮爸惹袂少麻煩呢！」按呢講著伊，讀著擲佇伊面前父親ê批上寫著<br/>：「反正我已經無共這个人當做後生阿，毋管你予伊做啥我攏無意見。」田澤佇<br/>彼散開ê墨色內毋但看著父親teh受氣，嘛看著父親對伊這个造反了後無法度轉來<br/>厝ê後生ê絕望。<br/>所以伊ténn肩胛頭講，「番界也好，叼位也好，請派我去吧！」<br/>著按呢，伊無tsah任何期待到霧社。<br/>拄到霧社ê前幾工，警備員ê生活kah番社ê氣氛uí伊完全想袂到ê角度刺激著伊。<br/>等kah閣較深入行去番地，伊總算漸漸開始有一寡期盼。<br/>等待著拋開內地、拋開父親家己ê物件，可能是一个完全無過去陰影暗蓋ê新生<br/>活。<br/>隘寮kah警備員宿舍兩棟建築物挾著辦公室，外環井野宿舍ê所在。<br/>照指示伊到宿舍，褪草鞋。<br/>用隘勇運來ê水拭身體，佇窗外照入去ê朦朧暮色內唉一聲，吐一口氣。<br/><br/>佇這个時陣「田澤！田澤！」ê呼叫聲傳過來。<br/>拿著uí行李拿出來ê衫，伊荒荒狂狂ê<br/></div></td></tr></tbody></table></div></div><br /><small>Updated on <abbr class="updated" title="2012-04-19T05:58:07.981Z">&#22235;&#26376; 19, 2012</abbr> by <span class="author"><span class="vcard"><a class="fn" href="mailto:cat791011@gmail.com">&#37912;&#20110;&#25463;</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>