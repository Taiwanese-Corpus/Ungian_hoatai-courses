<html><head><title>ATA098124&#34311;&#32854;&#35424; (Version 25)</title></head><body><div class="hentry webpage" id="https://sites.google.com/feeds/content/site/2012shoatai/5152215601179360052"><h3><span class="entry-title">ATA098124&#34311;&#32854;&#35424;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<p style='font-family:arial,sans-serif;text-align:center' align='center'><b><span><font size='6'>足大的烏影</font></span></b></p>
<p><span lang='EN-US'> <span>       </span></span><font size='3'>白玉珊行入去辦公室內底，對用手提的袋仔提出畫妝篋仔，照鏡共面補一仔妝，煞<span lang='EN-US'>--</span>落<span lang='EN-US'>-</span>來看一<font color='#ff0000'>仔</font>錶仔，閣差一刻間著九點<span lang='EN-US'>ah</span>。公司規定講九點準時上班，伊佮以早仝款，提早一屑仔時間到。董事長平常時是九點半以後才去上班，有當時仔若有啥物特別的代誌，mā會提早佇九點外來公司。</font></p>
<p><font size='3'><span lang='EN-US'> <span>       </span></span><span><br/></span></font></p>
<p><font size='3'><span>        許濟民已經佇這擺的股東會予人選做董事</span><span>，</span><span>閣經過董事會推選做常務董事</span><span>，</span><span>聽講這一</span><span>、</span><span>兩工著欲上任</span><span>。</span></font></p>
<p><font size='3'><span>        <br/></span></font></p>
<p><font size='3'>        許濟民佇兩冬前，捌因為成績真好考牢本公司，做工課<span lang='EN-US'>m</span>ā足認真，過無半冬著升甲做股長。毋過升起來無<font style='color:rgb(102,102,102)' color='#ff0000'>偌</font>久，伊雄雄著辭頭路<span lang='EN-US'>ah</span>，轉到一間外國的公司。</font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>聽講伊佇入去公司進前</span><span>，</span><span lang='EN-US'>m</span><span>ā捌換過幾仔種頭路</span><span>。</span><span>對預備軍官退伍了後</span><span>，</span><span>伊考過七</span><span>、</span><span>八間公司</span><span>，</span><span>逐遍考逐遍牢</span><span>，</span><span>毋若按呢</span><span>，</span><span>逐遍攏排佇頭仔</span><span>。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>伊到外國公司了後</span><span>，</span><span>聽講又閣換幾个所在</span><span>，</span><span>愈換公司愈大愈有名</span><span>，</span><span>地位</span><span lang='EN-US'>m</span><span>ā愈來愈懸</span><span>，</span><span>薪水無免講</span><span>，</span><span>當然</span><span lang='EN-US'>m</span><span>ā愈來愈濟</span><span>。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>想袂到這擺伊竟然閣轉來公司</span><span>，</span><span>職位是常務董事</span><span>。</span><span>佇這間公司內底</span><span>，</span><span>除了擔任董事長佮總經理的頭家</span><span>，</span><span>著是伊的地位上重要</span><span>，</span><span>假使講以後董事長退休</span><span>，</span><span>彼个位著換伊來坐</span><span>。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>當許濟民猶閣佇公司的時陣</span><span>，</span><span>公司內底著有</span><span lang='EN-US'>leh</span><span>講董事長想欲招伊做囝婿</span><span>。</span><span>毋過這只是一个傳聞</span><span>，</span><span>足濟知影內情的人</span><span>，</span><span>攏講這無可能</span><span>。</span><span>許濟民雖罔是一流的大學畢業</span><span>，</span><span>猶原是一个出身佇作穡人的家庭背景</span><span>，</span><span>敢有法度佮一个有千外萬財產以及千外名員工的董事長有啥物關係</span><span lang='EN-US'>leh</span><span>。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>有另外一寡人有無仝的看法</span><span>，</span><span lang='EN-US'>in</span><span>講董事長雖然佇公司的經營抑會使接受現代化的方式</span><span>，</span><span>毋過有一寡觀念</span><span>，</span><span>猶原真保守</span><span>。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>因為董事長干焦一个查某囝</span><span>，</span><span>伊希望會使為伊招囝婿</span><span>，</span><span>通好有一个孫仔綴伊家己的姓</span><span>。</span><span>假使講這个講法是著</span><span lang='EN-US'>--</span><span>的</span><span>，</span><span>伊著真歹揣著一个佮伊地位差不多的人做伊的囝婿</span><span>。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>彼陣許濟民是一个對象</span><span>，</span><span>毋閣不止伊一个選擇</span><span>。</span><span>若是講考慮著人品學問佮對工課熱情的態度</span><span>，</span><span>一个姓楊</span><span lang='EN-US'>--</span><span>的佮一个姓羅</span><span lang='EN-US'>--</span><span>的攏差不多</span><span>，</span><span>閣有一个姓林</span><span lang='EN-US'>--</span><span>的可能性愈大</span><span>，</span><span>毋過伊過無偌久著辭去頭路</span><span>，</span><span>跑去出國讀冊</span><span lang='EN-US'>ah</span><span>。</span></font></p>
<p><font size='3'><span>-------------------------------------------------------------------------------------------------------------------------------------------------------------------</span></font></p>
<p><span lang='EN-US'> <font size='3'>       </font></span><span><font size='3'>許濟民佇公司才蹛半冬爾爾，隨升起來做股長，公司內底的傳聞閣愈來愈濟<span lang='EN-US'>ah</span>。想袂到這个時陣伊雄雄辭掉到一間外國公司做工課。彼陣董事長<span lang='EN-US'>m</span>ā捌勸伊留<span lang='EN-US'>--</span>落<span lang='EN-US'>-</span>來，閣講欲提拔<span lang='EN-US'>--</span>伊，毋過因為薪水的關係，伊最後猶是走<span lang='EN-US'>--</span>去<span lang='EN-US'>ah</span>。</font></span></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>        </span><span>白玉珊知影董事長彼當時真無歡喜，甚至閣罵伊</span><span>忘恩背義</span><span>。假使講彼時陣董事長若有隨招伊做囝婿，伊應該是袂走<span lang='EN-US'>--</span>去<span lang='EN-US'>lah</span>。當時可能董事長猶閣<span lang='EN-US'>teh</span>觀察，若無入來公司佮辭掉頭路的員工遐爾濟，是按怎伊一個人辭職著</span><span>起毛䆀</span><span>？這馬共想想<span lang='EN-US'>--</span>ê，應該著是對伊有意思的關係。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>        </span><span>九點過十五分，董事長帶拄上任的常務董事許濟民入<span lang='EN-US'>--</span>來。白玉珊佮以往仝款，看著董事長著</span><span>徛起來拍一仔招呼</span><span>，董事長<span lang='EN-US'>m</span>ā佮以早仝款，對伊輕輕仔</span><span>頕一仔頭</span><span>。許濟民綴佇後壁，<span lang='EN-US'>m</span>ā對伊微微仔笑。</span></font></p>
<p><span lang='EN-US'><font size='3'> </font></span></p>
<p style='text-indent:24pt'><font size='3'><span>對外表看<span lang='EN-US'>--</span>來，這種的笑只是一種禮貌，親像是第一擺見面，<span lang='EN-US'>m</span>ā親像是頂司對下司的好禮，毋過白玉珊一直感覺彼毋是普通的笑，袂輸有啥物物件</span><span>鑿著伊的心肝內彼種疼</span><span>。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>        </span><span>白玉珊<span lang='EN-US'>m</span>ā對伊微微仔笑，對外表看<span lang='EN-US'>--</span>來，這<span lang='EN-US'>m</span>ā是下司對頂司的一種禮貌。雖然同款是微微仔笑，煞感覺足無自然，按怎做攏無法度結甲無啥物代誌發生，當伊慢慢仔</span><span>覕</span><span>喙了後，許濟民早著越過頭<span lang='EN-US'>ah</span>。伊開始感覺後悔，是按怎欲按呢對伊笑<span lang='EN-US'>neh</span>，</span><span>敢若共心肝挖起來予對方看仝款</span><span>。毋若按呢，當伊</span><span>頭拄仔微微仔笑的時</span><span>，董事長</span><span style='color:rgb(0,0,0)' lang='EN-US'><a href='javascript:void(0);'/></span><span>無張持越</span><span lang='EN-US'>--</span><span>過</span><span lang='EN-US'>-</span><span>來</span><span>，看伊</span><span>一目</span><span lang='EN-US'>nih</span><span>仔</span><span>，佇白玉珊的</span><span>記持內底</span><span>，董事長誠少對伊按呢。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>        </span><span>伊</span><span>徛</span><span lang='EN-US'>leh</span><span>看</span><span lang='EN-US'>in</span><span>兩个入去</span><span>。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>        </span><span>許濟民猶佇公司的時陣，白玉珊捌</span><span>和伊約會過</span><span>。伊佮伊做伙去過烏來。彼工是歇睏日，車足濟。坐車的</span><span>中央</span><span>，忽然有一个</span><span>庄跤來的婦人人上車</span><span>，手提一包麵粉袋仔，一上車著半倚佇白玉珊和許濟民<span lang='EN-US'>in</span>坐的位後壁。伊的</span><span>衫仔褲有淡薄</span></font><font size='3' face='新細明體, serif'>仔垃圾，頭毛白白閣蓬鬆蓬鬆。彼時白玉珊坐倚窗仔邊的位，感覺許濟民一直kheh--過-來。原來彼个婦人人已經坐佇許濟民邊仔的手扞仔頂懸。</font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>        </span><span>許濟民越頭看彼个婦人人，共伊吊白目</span><span>，毋過彼个婦人人假做毋知。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span></font><font size='3' face='新細明體, serif'>「阿婆，你年歲已經遐爾大ah，照理講我愛讓位予你坐，只是我今仔日身體真無爽快，請你毋通倚--過-來。」 聽著伊講這句話，彼个婦人人真正徛--起-來ah。</font></p>
<p><font size='3' face='新細明體, serif'><br/></font></p>
<p><font size='3'><span lang='EN-US'>        </span><span>白玉珊實在毋相信家己耳空聽著的話。不而過遮个話的確是許濟民家己講<span lang='EN-US'>--</span>ê。伊知影伊講的這句是半講耍笑<span lang='EN-US'>--</span>ê，煞想欲佇講耍笑的當中，得到伊的目的。白玉珊雄雄有一種感覺，伊面對伊，若像<span lang='EN-US'>teh</span>面對幾千公尺的山谷，深甲看袂著底，伊的心內漸漸仔緊張起<span lang='EN-US'>--</span>來<span lang='EN-US'>ah</span>。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「對付這種無智識的庄跤人只會當用這个辦法。」許濟民細聲仔講，袂輸<span lang='EN-US'>teh</span>對伊解釋，<span lang='EN-US'>m</span>ā袂輸<span lang='EN-US'>teh</span>替家己揣一个正確的理由，而且加減有一點仔唱鬚的口氣。</span></font></p>
<p><span lang='EN-US'><font size='3'> </font></span></p>
<p><span lang='EN-US'><font size='3'> </font></span><font size='3' face='新細明體, serif'>     「恁爸母敢毋是mā庄跤人？」白玉珊心內一直teh想這句話，只是講伊毋敢講--出-來。</font></p>
<div><br/></div>
<p><font size='3'><span lang='EN-US'>      </span><span>「讓人坐毋是義務，應該愛自己心甘情願，這馬和以早的想法無仝<span lang='EN-US'>ah</span>。而且坐長途<span lang='EN-US'>--</span>ê，<span lang='EN-US'>m</span>ā無人<span lang='EN-US'>teh</span>讓位<span lang='EN-US'>--</span>ê。」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>        </span><span>白玉珊一直沒應話。伊心內充滿鬱卒，毋知影欲按怎共伊講較好。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「你<span lang='EN-US'>leh</span>無歡喜？」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「我<span lang='EN-US'>m</span>ā毋知影。」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「讓位本底著是一種美德，毋過<span lang='EN-US'>……</span>」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「莫閣繼續講讓位的代誌<span lang='EN-US'>ah</span>！」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「若無欲講啥？」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「<span lang='EN-US'>……</span>」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「阿婆，你過來，遮有位<span lang='EN-US'>ooh</span>！」忽然有人佇後壁<span lang='EN-US'>teh</span>喝。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「毋免<span lang='EN-US'>lah</span>！我欲到<span lang='EN-US'>ah</span>！」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>        </span><span>婦人人佇龜山落車了後，一直到烏來進前，許濟民攏無閣開喙，白玉珊<span lang='EN-US'>m</span>ā攏毋講話。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>        </span><span>白玉珊</span><span>戇戇仔看窗仔外</span><span>，後壁一直有人<span lang='EN-US'>teh</span>講話，伊聽袂清楚，<span lang='EN-US'>in</span>敢若<span lang='EN-US'>teh</span>討論<span lang='EN-US'>in</span>，<span lang='EN-US'>m</span>ā敢若毋是。只是伊無想越頭去看。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「恁阿爸佇佗位<span lang='EN-US'>teh</span>做工課？」佇烏來落車了後，許濟民又閣問伊。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「伊這馬<span lang='EN-US'>teh</span>教冊。」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「敢佇大學？」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「著<span lang='EN-US'>ah</span>！」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「以前做大學教授是真了不起的代誌<span lang='EN-US'>neh</span>！」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「這馬<span lang='EN-US'>leh</span>？」伊佇心內按呢想無講<span lang='EN-US'>--</span>出<span lang='EN-US'>-</span>來。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「聽講你有一个兄哥<span lang='EN-US'>teh</span>做醫生。」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「著<span lang='EN-US'>ah</span>！」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「另外閣有一個阿兄<span lang='EN-US'>……</span>」</span></font></p>
<p><font size='3'><span><br/></span></font></p>
<p><font size='3'><span lang='EN-US'>      </span><span>「伊佇美國教冊。」伊按呢講。許濟民對伊的家庭若像足清楚，<span lang='EN-US'>m</span>ā若像真有興趣，毋知伊到底對啥物所在探聽<span lang='EN-US'>--</span>ê。伊今仔日約伊出<span lang='EN-US'>--</span>來，袂輸著是欲叫伊來確認遮个代誌。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>        </span><span>這个時陣，白玉珊忽然想起麗華捌共講過的代誌。麗華看著許濟民佮伊誠倚，有共伊警告<span lang='EN-US'>--</span>過，叫伊猶未真正和伊足熟進前，毋通佮伊定定做伙。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>        </span><span>麗華生甲真清氣相，人<span lang='EN-US'>m</span>ā真巧，公司內底的同事攏真佮意<span lang='EN-US'>--</span>伊，佮意和伊開講。許濟民<span lang='EN-US'>m</span>ā捌佮伊開講<span lang='EN-US'>--</span>過。有一擺，麗華共伊講伊只有初中畢業，伊雄雄恬<span lang='EN-US'>--</span>去，自以後干焦工課的代誌，著無閣和伊開講<span lang='EN-US'>ah</span>。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>        </span><span>白玉珊一開始<span lang='EN-US'>m</span>ā無願意相信麗華講的話。毋過麗華講話真實在，袂刁工去講別人的歹話。白玉珊毋是毋相信<span lang='EN-US'>--</span>伊，他想講麗華無的確佮伊有啥物誤會，伊無張持恬恬，應該是有別个原因。</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「你今仔日敢若真無歡喜。」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「若有啥物無歡喜<span lang='EN-US'>--</span>ê。」白玉珊的口氣冷冷。「你毋是有真濟兄弟？」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「五个。」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「你敢是排第一<span lang='EN-US'>--</span>ê？」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「毋是，我排第二。」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「敢攏讀大學？」</span></font></p>
<p><span lang='EN-US'><font size='3'> </font></span></p>
<p><font size='3'><span lang='EN-US'>      </span><span>「無。大兄佇庄跤<span lang='EN-US'>teh</span>作穡。只有我讀大學，第五<span lang='EN-US'>--</span>ê這馬猶閣<span lang='EN-US'>leh</span>讀高中，成績猶袂䆀<span lang='EN-US'>……</span>」</span></font></p>
<p><span lang='EN-US'><font size='3'> </font></span></p>
<p><span lang='EN-US'><font size='3'>        </font></span><span><font size='3'>許濟民閣一直講<span lang='EN-US'>--</span>落<span lang='EN-US'>-</span>去，是講白玉珊已經無<span lang='EN-US'>teh</span>注意伊講啥物。伊只感覺後壁有跤步聲佮講話的聲音，若像<span lang='EN-US'>teh</span>討論<span lang='EN-US'>in</span>。</font></span></p>
<p><span><font size='3'>-------------------------------------------------------------------------------------------------------------------------------------------------------------------</font></span></p>
<p><span lang='EN-US'><span>      </span></span><font size='3'><span>「<span lang='EN-US'>Siu~</span>」忽然有一个人<span lang='EN-US'>leh</span>呼噓仔。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「<span lang='EN-US'>Ha ha ha</span>！」有幾个人共應。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>許濟民看一下仔白玉珊，隨後雄雄越頭共遐的人看。白玉珊猶原向頭前走。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「<span lang='EN-US'>Siu~</span>」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「<span lang='EN-US'>Ha ha ha</span>！」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「遮的黃酸仔。」許濟民細聲仔講。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「莫插<span lang='EN-US'>--in</span>。」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「<span lang='EN-US'>Siu~</span>」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「<span lang='EN-US'>Ha ha ha</span>！」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「啥物意思？」許濟民閣細聲仔講</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「莫插<span lang='EN-US'>--in</span>。」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「<span lang='EN-US'>Ha ha ha ha</span>！」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「<span lang='EN-US'>Eh</span>！較站節<span lang='EN-US'>--</span>ê。」許濟民跤步停<span lang='EN-US'>leh</span>，規身軀越過。白玉珊<span lang='EN-US'>m</span>ā綴伊越過。是四个中學生，應該是拄才坐仝一班車來<span lang='EN-US'>--</span>ê。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「啥物？你講啥物？」上頭前彼个向前行一步，拄好和許濟民面對面。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「應該講，你<span lang='EN-US'>leh</span>唱鬚啥？」另外一个徛來正爿，下跤是山溝。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>第三个人一句話也無講，恬恬仔行到<span lang='EN-US'>in</span>的後壁，兩肢手一直插佇落橐仔。最後一个徛佇第一个的邊仔，斜目共<span lang='EN-US'>in</span>看。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>許濟民轉一下仔目睭，共伊的手搝<span lang='EN-US'>--</span>ê，一直退到山坪邊。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「恁，恁欲創啥？」許濟民面色反白，講話一直<span lang='EN-US'>leh</span>摯，退到白玉珊的後壁。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「欲相拍？欲相拍著應該去揣少年仔拍。」白玉珊勻勻仔講，然後對許濟民使目尾：「緊行！」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>白玉珊啥物攏無講著行<span lang='EN-US'>--</span>走。毋過伊原在聽著後壁傳來中學生的聲音：「好花插佇牛屎頂。」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「我想轉去。」白玉珊忽然又閣停<span lang='EN-US'>--</span>落<span lang='EN-US'>-</span>來。</span></font></p>
<p><br/></p>
<p><font size='3'><span lang='EN-US'><span>      </span></span><span>「為啥物？」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「<span lang='EN-US'>……</span>」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「你<span lang='EN-US'>teh</span>受氣？」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「我無受氣。阮阿母破病佇厝<span lang='EN-US'>nih</span>。」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「<span lang='EN-US'>ooh……</span>」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「我一直無想欲來。」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「厝<span lang='EN-US'>nih</span>敢無人？」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「二兄出國，大兄<span lang='EN-US'>in</span>已經有家庭，<span lang='EN-US'>m</span>ā無可能鬥照顧。阿爸定定講，一个人一个家，我以後一定愛靠家己，袂使想倚靠<span lang='EN-US'>in</span>。其實阿爸身體<span lang='EN-US'>m</span>ā無好，一直想欲退休。」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「<span lang='EN-US'>ooh……</span>」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「我<span lang='EN-US'>m</span>ā定定按呢想，阿爸共我飼遮大漢<span lang='EN-US'>ah</span>，我會使替爸母做寡代誌，<span lang='EN-US'>m</span>ā是應該，<span lang='EN-US'>m</span>ā是值得驕傲<span lang='EN-US'>--</span>ê <span lang='EN-US'>ah</span>！」白玉珊刁故意共話尾聲搝懸，目睭看對頭前。伊毋知影家己為啥物欲講這款白賊話。可能是伊想起麗華的代誌，認為這是一種上有效的辦法。其實<span lang='EN-US'>in</span>阿爸無講過欲退休，<span lang='EN-US'>in</span>阿母<span lang='EN-US'>m</span>ā無破病。講阿爸退休閣無啥物要緊，講著阿母破病，伊心肝頭著漸漸仔疼<span lang='EN-US'>--</span>起<span lang='EN-US'>-</span>來。一个人為啥物無講這款白賊話袂使<span lang='EN-US'>leh</span>？是為著試探，抑是為著斷絕？伊無張持共頭向<span lang='EN-US'>--</span>落<span lang='EN-US'>-</span>去，目屎險險仔著流<span lang='EN-US'>--</span>落<span lang='EN-US'>-</span>來。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>當伊向頭的時陣，一直注意許濟民的目光。許濟民一直共伊看，袂輸<span lang='EN-US'>teh</span>想伊遮的話敢是誠實。伊共頭攑<span lang='EN-US'>--</span>起<span lang='EN-US'>-</span>來，看對伊的目睭，一屑仔攏無驚惶，親像<span lang='EN-US'>leh</span>看冤仇人仝款。白玉珊看見伊的目睭內是滿滿的冷漠，若像伊是予人騙<span lang='EN-US'>--</span>ê。<span lang='EN-US'>m</span>ā若像<span lang='EN-US'>teh</span>共伊講，今仔日<span lang='EN-US'>in</span>熟似，完全是伊的毋著。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span></font><span><font size='3'>伊閣講一擺欲轉去厝，伊<span lang='EN-US'>m</span>ā無反對，甚至<span lang='EN-US'>m</span>ā無問伊理由。</font></span></p>
<p><span><font size='3'>-------------------------------------------------------------------------------------------------------------------------------------------------------------------</font></span></p>

<p><span lang='EN-US'><span>        </span><font size='3'>In</font></span><font size='3'><span>分手以後，白玉珊著知影許濟民袂閣約<span lang='EN-US'>--</span>伊<span lang='EN-US'>ah</span>。這本底著是伊的希望，完全是照家己的想法去選<span lang='EN-US'>--</span>ê。毋過當伊離開伊以後，伊煞有一種予伊騙<span lang='EN-US'>--</span>去佮失敗的感覺，予伊的胸坎實實。尤其是伊若想著許濟民離開<span lang='EN-US'>--</span>伊，敢若是許濟民自己選<span lang='EN-US'>--</span>ê相<span lang='EN-US'>siâng</span>。若是有一工，伊發現<span lang='EN-US'>in</span>阿爸猶未退休，<span lang='EN-US'>in</span>阿母<span lang='EN-US'>m</span>ā無破病，許濟民毋知會按怎想？其實，這應當是無可能<span lang='EN-US'>ah</span>。許濟民已經完全對伊失去興趣。對外表來講，凡勢伊閣對伊有一寡敬重，毋是因為伊和伊的關係，是因為白玉珊是董事長兼總經理的秘書。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>白玉珊捌想過，一个有野心的人，做這款代誌無定著<span lang='EN-US'>m</span>ā是真自然<span lang='EN-US'>--</span>ê。毋過一个人會使佇感情方面做甲遐爾堅決的地步，許濟民應該是頭一个。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>話閣講還頭，假使講許濟民無遐爾仔堅決，佇麗華佮伊家己，抑是其他足濟接近過的查某人當中選一个，<span lang='EN-US'>m</span>ā袂有今仔日的許常董<span lang='EN-US'>ah</span>。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>白玉珊<span lang='EN-US'>m</span>ā想過，若真正欲比，董事長的查某囝可能有真濟方面輸予家己。毋過許濟民猶是選伊，而且閣是用半招翁的名義。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>這著是所講的代價。伊今仔日會使以一个勝利者的款勢轉來到公司，<span lang='EN-US'>m</span>ā一定有付出的代價。這著是一種估價的問題<span lang='EN-US'>lah</span>。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>麗華已經結婚，<span lang='EN-US'>m</span>ā已經辭掉公司的頭路。假使伊閣佇<span lang='EN-US'>leh</span>，看著許濟民按呢倒轉<span lang='EN-US'>--</span>來，毋知會有啥物感覺？</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>白玉珊拄才看著許濟民的時陣，心內<span lang='EN-US'>m</span>ā有一種講袂出的感覺。雖然伊是一个予家己放捒的人，毋過伊若像感覺失敗的煞是伊家己，不是對方。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>伊想控制家己。其實，伊<span lang='EN-US'>m</span>ā共家己控制甲好勢好勢。毋過自許濟民和董事長的查某囝結婚，所致伊當選公司的常務董事，今仔日閣佮伊見著面，這連紲的代誌發生，袂輸一枝鼓槌一直<span lang='EN-US'>teh</span>摃伊的心肝頭。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>許濟民轉去到公司是一件大代誌。尤其是因為伊捌佇遮做過工課。足濟人一定佮伊仝款</span></font><font size='3'><span>，</span></font><font size='3'><span>無法度接受這種已經變做事實的事實。毋過逐个人，只要閣佇這間公司，攏必然愛接受<span lang='EN-US'>--</span>伊。</span></font></p>
<p><font size='3'><span lang='EN-US'> </span></font></p>
<p style='text-indent:24pt'><font size='3'><span>白玉珊<span lang='EN-US'>m</span>ā捌想過許濟民倒轉來公司的情景，伊<span lang='EN-US'>m</span>ā捌想過愛佇伊轉來進前離開公司。伊無願意閣看著伊，尤其是伊彼種臭屁款。伊相信家己會使忍受，毋過敢有需要去忍受彼種親像克虧的感情<span lang='EN-US'>neh</span>。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>董事長對伊袂䆀。毋過拄才彼種目色煞是以前攏無看過<span lang='EN-US'>--</span>ê。無定著是伊看毋著<span lang='EN-US'>ah</span>。伊實在無法度理解，敢講董事長對伊已經改變<span lang='EN-US'>ah</span>，干焦因為中央</span><span style='font-family:pmingliu,serif' lang='EN-US'>kheh</span><span>入來一个許濟民</span><span>？伊真後悔為啥物無下決心辭掉這个頭路。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「<span lang='EN-US'>Ji~</span>」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>        </span></span><span>是董事長<span lang='EN-US'>teh</span>揤伊的電鈴。白玉珊趕緊徛<span lang='EN-US'>--</span>起<span lang='EN-US'>-</span>來，拍開董事長伊辦公室的門。伊刁工毋去看許濟民，毋過伊的影煞一直佇伊的視線內搖掣。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「白小姐，你去請<span lang='EN-US'>in</span>各部的主管來一<span lang='EN-US'>--</span>ê，我欲替<span lang='EN-US'>in</span>紹介拄上任的許常務董事。」董事長笑<span lang='EN-US'>teh</span>講，顯示出是<span lang='EN-US'>in</span>兩人對講話的歡喜中</span></font> <span>紲落去的笑</span><font size='3'><span>。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「是。」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「毋，毋免。橫直攏是老同事，我去看看<span lang='EN-US'>in</span>。」許濟民猶原真冷靜，口氣充滿著自信。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「叫<span lang='EN-US'>in</span>來<span lang='EN-US'>m</span>ā仝款<span lang='EN-US'>lah</span>，而且閣方便。」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「免<span lang='EN-US'>lah</span>。猶是我去。無一定是逐个主管，我<span lang='EN-US'>m</span>ā應當去看看其他的同事。」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「好，好，按呢<span lang='EN-US'>m</span>ā好。」董事長笑容積滿面。「白小姐，按呢著請你帶許常務和逐个見面。」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「是。」白玉珊講，佇董事長的目睭內，已經看袂出頭拄才彼種奇怪的目色，敢若是無歡喜的面腔。</span></font></p>
<p><font size='3'><span><br/></span></font></p>

<p><span lang='EN-US'><span>        </span></span><font size='3'><span>許常務董事若像<span lang='EN-US'>teh</span>期待啥物相仝，隨徛<span lang='EN-US'>--</span>起<span lang='EN-US'>-</span>來。以早，伊定定按呢想過，一个查某囡仔的命運，親像是決定佇<span lang='EN-US'>in</span>所揣的對象。你揣著外交官著是外交官夫人，揣著一个市長著是市長夫人<span lang='EN-US'>ah</span>，雖然是仝一个學校仝一班出<span lang='EN-US'>--</span>來<span lang='EN-US'>-</span>ê。當伊看著幾个同學結婚以後，這種想法著愈強烈。真正想袂到一个查埔人<span lang='EN-US'>m</span>ā是這款。伊看向許濟民，不免感覺好笑，毋過煞笑袂出<span lang='EN-US'>--</span>來。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「白小姐，足久<span lang='EN-US'>ah neh</span>。」出董事長辦公室許濟民著對伊講，袂輸這陣才想起伊的存在相仝。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「是<span lang='EN-US'>ah</span>。」白玉珊沓沓仔共應。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「你敢若面懊嘟嘟。」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「無。」伊猶原沓沓仔共應。</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「敢無歡喜我轉--來？」</span></font></p>
<p><font size='3'><span lang='EN-US'> </span></font></p>
<p><font size='3'><span lang='EN-US'><span>      </span></span><span>「無。」</span></font></p></div></td></tr></tbody></table></div></div><br /><small>Updated on <abbr class="updated" title="2012-05-31T11:58:06.700Z">&#20116;&#26376; 31, 2012</abbr> by <span class="author"><span class="vcard"><a class="fn" href="mailto:[no email found]">[no name found]</a></span></span> (<a href="../history.html">Version <span class="sites:revision">25</span></a>)</small><br /></div></div></body></html>