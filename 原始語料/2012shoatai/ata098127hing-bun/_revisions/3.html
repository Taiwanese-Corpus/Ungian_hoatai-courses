<html><head><title>ATA098127&#24373;&#39336;&#25991; (Version 3)</title></head><body><div class="hentry webpage" id="https://sites.google.com/feeds/content/site/2012shoatai/5526345665522445419"><h3><span class="entry-title">ATA098127&#24373;&#39336;&#25991;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span style='font-family:Taigi Unicode' lang='EN-US'><font size='3' color='#000000'> </font></span></p>
<p style='MARGIN:0cm 0cm 0pt'><font size='3'><font color='#000000'><span>一</span></font></font></p>
<p style='MARGIN:0cm 0cm 0pt;TEXT-INDENT:24pt'><font size='3'><font color='#000000'><span>「汪汪」。這是偵探隊ê一个狗將軍，親像偵測出敵人ê人影，發現敵人ê軍營仝款；反應真敏著吠</span></font></font><span style='font-family:Taigi Unicode;font-size:medium'><font color='#ff0000'>--</font></span><span style='color:rgb(0,0,0);font-size:medium;text-indent:24pt'>起</span><span style='color:rgb(0,0,0);font-size:medium;text-indent:24pt'>來。</span></p>
<p style='MARGIN:0cm 0cm 0pt'><font size='3'><span style='color:rgb(0,0,0)'>　　「圍</span><span style='color:rgb(0,0,0)' lang='EN-US'><font face='Times New Roman'>……</font></span><font color='#ff0000'>圍起<span style='font-family:Taigi Unicode' lang='EN-US'>--</span>來</font><font color='#000000'>啊！」逐家攏</font><font color='#0000ff'>勇起<span style='font-family:Taigi Unicode' lang='EN-US'>--</span>來</font><span style='color:rgb(0,0,0)'>親像接著開戰ê命令ê</span><font color='#0000ff'>樣</font><span style='color:rgb(0,0,0)'>，分別共每一个重要ê所在攏守予牢。</span></font></p>
<p style='MARGIN:0cm 0cm 0pt'><font size='3'><font color='#000000'>　　這時陣，八个偵探隊員攏開始</font><font color='#ff0000'>活動起<span style='font-family:Taigi Unicode' lang='EN-US'>--</span>來</font><font color='#000000'>矣。只要是敵人會當覕ê所在，</font><font color='#ff0000'>怹</font><span style='color:rgb(0,0,0)'>攏會斟酌看；怹提出怹ê本領，想欲活掠敵人；怹四界咧揣敵人ê形影。真有</span><font color='#0000ff'>「不破樓蘭終不還」</font><span style='color:rgb(0,0,0)'>ê氣魄！</span></font></p>
<p style='MARGIN:0cm 0cm 0pt'><font size='3'><font color='#000000'>　　干焦聽著林投寨內「沙沙」</font><font color='#ff0000'>个</font><font color='#000000'>怪聲</font><span style='color:rgb(0,0,0)'>，閣來著隨聽著「汪汪」ê一聲。唉！敵人个陣頭已經亂操操啊矣！咱ê偵探隊，袂輸咧佮怹大捙拚，攻打怹ê地盤咧。</span></font></p>
<p style='MARGIN:0cm 0cm 0pt'><span><font size='3'><font color='#000000'>　　「全<span lang='EN-US'>……</span>全<span lang='EN-US'>……</span>全部攏佮圍起來<span lang='EN-US'>……</span>」咱後備ê一个真有作戰經驗ê大兄佇遐咧指揮。</font></font></span></p>
<p style='MARGIN:0cm 0cm 0pt'><span lang='EN-US'><font size='3' color='#000000'> </font></span></p>
<div style='MARGIN:0cm 0cm 0pt'><span><font size='3'><font color='#000000'>二</font></font></span></div>
<div style='MARGIN:0cm 0cm 0pt'> </div>
<p style='MARGIN:0cm 0cm 0pt'><span><font size='3'><font color='#000000'>　　這時陣逐家皮攏繃絚起<span lang='EN-US'>--</span>來！除了守佇要路ê幾个人以外，有ê著狂狂傱傱佮兩爿ê網仔拍予開，以防敵人走<span lang='EN-US'>--</span>去，唉！去了了矣<span lang='EN-US'>……</span></font></font></span></p>
<p style='MARGIN:0cm 0cm 0pt'><font size='3'><font color='#000000'><span lang='EN-US'><span>   </span></span><span>「東<span lang='EN-US'>……</span>東<span lang='EN-US'>……</span>走去東爿去矣<span lang='EN-US'>……</span>」這是守佇東爿要寨ê人，狂傱大聲咧喝。</span></font></font></p>
<p style='MARGIN:0cm 0cm 0pt'><span><font size='3'><font color='#000000'>　　這時林投寨內閣傳來「沙沙」ê聲音，比進前閣較大聲，咱後備ê跤手，馬攏全全趕去東爿。嘿！敵人ê聲勢有到大！</font></font></span></p>
<p style='MARGIN:0cm 0cm 0pt'><span><font size='3'><font color='#000000'>　　「褪褲緊走<span lang='EN-US'>……</span>敵人<span lang='EN-US'>……</span>虎<span lang='EN-US'>……</span>甘蔗園<span lang='EN-US'>……</span>走矣<span lang='EN-US'>……</span>」進前咧喝咻ê彼ê守衛，閣親像起痟咧喝咻。</font></font></span></p>
<p style='MARGIN:0cm 0cm 0pt'><span><font size='3'><font color='#000000'>　　「啊！白ê<span lang='EN-US'>……</span>白色ê尾溜。」另外一个東爿ê守衛，看著敵人ê模樣，閣加這句。</font></font></span></p>
<p style='MARGIN:0cm 0cm 0pt'><span><font size='3'><font color='#000000'>　　唉！真正予伊走<span lang='EN-US'>--</span>去，尾溜鋏<span lang='EN-US'>--</span>ê逃走矣。</font></font></span></p>
<p style='MARGIN:0cm 0cm 0pt'><span><font size='3'><font color='#000000'>　　這時偵探隊嘛拚命對後壁逐出<span lang='EN-US'>--</span>來，後備軍咧？嘛攏手攑家私綴咧逐<span lang='EN-US'>--</span>去。這款勇猛ê氣勢，實在是予人驚佮咇咇掣！毋過伊ê反應到底是足猛<span lang='EN-US'>--</span>ê，比咱偵探隊員閣較猛。</font></font></span></p>
<p style='MARGIN:0cm 0cm 0pt'><span><font size='3'><font color='#000000'>　　去侵入儂ê地盤，攻打儂ê營寨，是一件遐爾仔較為難ê代誌啊！就算你有偌仔爾ē身手，經驗偌濟ê戰將；你ê步數總是比伊生疏ê。</font></font></span></p></div></td></tr></tbody></table></div></div><br /><small>Updated on <abbr class="updated" title="2012-04-30T10:45:32.245Z">&#22235;&#26376; 30, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>