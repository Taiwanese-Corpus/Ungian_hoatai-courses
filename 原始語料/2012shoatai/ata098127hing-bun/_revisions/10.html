<html><head><title>ATA098127&#24373;&#39336;&#25991; (Version 10)</title></head><body><div class="hentry webpage" id="https://sites.google.com/feeds/content/site/2012shoatai/5526345665522445419"><h3><span class="entry-title">ATA098127&#24373;&#39336;&#25991;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<p style='MARGIN:0cm 0cm 0pt'><font size='6'>楊守愚＿＿獵兔 </font><br/></p>
<p style='MARGIN:0cm 0cm 0pt'><span style='FONT-FAMILY:Taigi Unicode' lang='EN-US'><font size='3' color='#000000'> </font></span></p>
<p style='MARGIN:0cm 0cm 0pt'><font size='3' color='#000000'><span>一</span></font></p>
<p style='MARGIN:0cm 0cm 0pt;TEXT-INDENT:24pt'><font size='3'><font color='#000000'><span>「汪汪」。這是偵探隊ê一个狗將軍，親像偵測出敵人ê人影，發現敵人ê軍營仝款；反應真敏著吠</span></font><span style='COLOR:rgb(0,0,0);FONT-FAMILY:Taigi Unicode'>--</span><span style='COLOR:rgb(0,0,0);TEXT-INDENT:24pt'>起</span><span style='COLOR:rgb(0,0,0);TEXT-INDENT:24pt'>來。</span></font></p>
<p style='MARGIN:0cm 0cm 0pt'><font size='3'><span style='COLOR:rgb(0,0,0)'>　　「圍</span><span style='COLOR:rgb(0,0,0)' lang='EN-US'><font face='Times New Roman'>……</font></span><font style='COLOR:rgb(0,0,0)' color='#ff0000'>圍--起來</font><font color='#000000'>啊！」逐家攏</font><font style='COLOR:rgb(0,0,0)' color='#0000ff'>奮發--起來</font><span style='COLOR:rgb(0,0,0)'>親像接著開戰ê命令仝款</span><span style='COLOR:rgb(0,0,0)'>，分別共每一个重要ê所在攏守予牢。</span></font></p>
<p style='MARGIN:0cm 0cm 0pt'><font size='3'><font color='#000000'>　　這時陣，八个偵探隊員攏開始</font><font style='COLOR:rgb(0,0,0)' color='#ff0000'>活動--起來</font><font color='#000000'>矣。只要是敵人會當覕ê所在</font><font style='COLOR:rgb(0,0,0)' color='#ff0000'>in</font><span style='COLOR:rgb(0,0,0)'>攏會斟酌看；in提出inê本領，想欲活掠敵人；in四界咧揣敵人ê形影。真有</span><font style='color:rgb(0,0,0)' color='#0000ff'>「無死毋轉」</font><span style='COLOR:rgb(0,0,0)'>ê氣魄！</span></font></p>
<div style='MARGIN:0cm 0cm 0pt'><font size='3'><font color='#000000'>　　干焦聽著林投寨內「沙沙」ê</font><font color='#000000'>怪聲</font><span style='COLOR:rgb(0,0,0)'>，閣來著隨聽著「áunn　áunn」ê一聲。唉！敵人个陣頭已經亂操操啊矣！咱ê偵探隊，袂輸咧佮怹大捙拚，攻打in ê地盤咧。</span></font></div>
<p style='MARGIN:0cm 0cm 0pt'><span><font size='3' color='#000000'>　　「全<span lang='EN-US'>……</span>全<span lang='EN-US'>……</span>全部攏佮圍起來<span lang='EN-US'>……</span>」咱後備ê一个真有作戰經驗ê大兄佇遐咧指揮。</font></span></p>
<p style='MARGIN:0cm 0cm 0pt'><span lang='EN-US'><font size='3' color='#000000'> </font></span></p>
<div style='MARGIN:0cm 0cm 0pt'><span><font size='3' color='#000000'>二</font></span></div>
<div style='MARGIN:0cm 0cm 0pt'><font size='3'> </font></div>
<p style='MARGIN:0cm 0cm 0pt'><span><font color='#000000'><font size='3'>　　這時陣逐家皮攏繃絚起<span lang='EN-US'>--</span>來！除了守佇要路ê幾个人以外，有ê著狂狂傱傱佮兩爿ê網仔拍予開，以防敵人走<span lang='EN-US'>--</span>去，唉！去了了矣<span lang='EN-US'>……</span></font></font></span></p>
<p style='MARGIN:0cm 0cm 0pt'><font color='#000000'><font size='3'><span lang='EN-US'><span>   </span></span><span>「東<span lang='EN-US'>……</span>東<span lang='EN-US'>……</span>走去東爿去矣<span lang='EN-US'>……</span>」這是守佇東爿要寨ê人，狂傱大聲咧喝。</span></font></font></p>
<p style='MARGIN:0cm 0cm 0pt'><span><font size='3' color='#000000'>　　這時林投寨內閣傳來「沙沙」ê聲音，比進前閣較大聲，咱後備ê跤手，馬攏全全趕去東爿。嘿！敵人ê聲勢有到大！</font></span></p>
<p style='MARGIN:0cm 0cm 0pt'><span><font size='3' color='#000000'>　　「褪褲緊走<span lang='EN-US'>……</span>敵人<span lang='EN-US'>……</span>虎<span lang='EN-US'>……</span>甘蔗園<span lang='EN-US'>……</span>走矣<span lang='EN-US'>……</span>」進前咧喝咻ê彼ê守衛，閣親像起痟咧喝咻。</font></span></p>
<p style='MARGIN:0cm 0cm 0pt'><span><font size='3' color='#000000'>　　「啊！白ê<span lang='EN-US'>……</span>白色ê尾溜。」另外一个東爿ê守衛，看著敵人ê模樣，閣加這句。</font></span></p>
<p style='MARGIN:0cm 0cm 0pt'><span><font size='3' color='#000000'>　　唉！真正予伊走<span lang='EN-US'>--</span>去，尾溜鋏<span lang='EN-US'>--</span>ê逃走矣。</font></span></p>
<p style='MARGIN:0cm 0cm 0pt'><span><font size='3' color='#000000'>　　這時偵探隊嘛拚命對後壁逐--出來，後備軍咧？嘛攏手攑家私綴咧逐<span lang='EN-US'>--</span>去。這款勇猛ê氣勢，實在是予人驚佮咇咇掣！毋過伊ê反應到底是足緊<span lang='EN-US'>--</span>ê，比咱偵探隊員閣較緊。</font></span></p>
<div style='MARGIN:0cm 0cm 0pt'><span><font color='#000000'><font size='3'>　　去侵入儂ê地盤，攻打儂ê營寨，是一件<font face='arial,sans-serif'>遐爾仔較為難ê代誌啊！就算你有偌仔爾好ē身手，經驗偌濟ê戰將；你ê步數總是比伊生疏ê。何況伊閣是拄過遮濟戰爭、武藝高強ê強盜，閣有遮爾好ê體格，佔佇一个進退攏好勢ê好地盤；所以抑是予伊走去抑！這有啥物法度咧？哀！拚佮欲死欲活，抑是予伊走去抑！毋閣若有啥物法度咧？只好先收兵歇睏，等待以後才講。</font></font></font></span></div>
<div style='MARGIN:0cm 0cm 0pt'><span><font size='3' color='#000000'>　　</font></span></div>
<div style='MARGIN:0cm 0cm 0pt'><span><font size='3' color='#000000'>三</font></span></div>
<div style='MARGIN:0cm 0cm 0pt'><span><font size='3' color='#000000'>　　「閣差小可...著...著予我拍傷抑......差一點啊。」陳君喘虛虛咧展風神。</font></span></div>
<div style='MARGIN:0cm 0cm 0pt'><span><font size='3' color='#000000'>　　「若...若毋是...若毋是伊走去...走去甘蔗園內......哼哼！敢驚......驚伊無死佇咱ê手下嘛？」這是許君觀察戰場所得著ê小可意見。</font></span></div>
<div style='MARGIN:0cm 0cm 0pt'><span><font size='3' color='#000000'>　　「足......足大呢......差不多有七八斤重。」林--ê感覺誠可惜。</font></span></div>
<div style='MARGIN:0cm 0cm 0pt'><span><font size='3' color='#000000'>　　「可惜！真可惜！」賴--ê佮一句話。</font></span></div>
<div style='MARGIN:0cm 0cm 0pt'><span><font size='3' color='#000000'>　　「這科袂牢，後科才來啦！」</font></span></div>
<div style='MARGIN:0cm 0cm 0pt'><span><font size='3' color='#000000'>　　「是，望後科......」</font></span></div>
<div style='MARGIN:0cm 0cm 0pt'><span><font size='3' color='#000000'>         </font></span></div>
<div style='MARGIN:0cm 0cm 0pt'><span><font size='3' color='#000000'>　　林--ê　ê話猶未講煞，閣聽著一陣「áunn　áunn」。</font></span></div>
<div style='MARGIN:0cm 0cm 0pt'><span><font size='3' color='#000000'>　　「出草矣！出草矣！」逐家又閣開始狂傱。</font></span></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'><span><font size='3' color='#000000'>　　干焦看著每一个偵探員，走若飛咧，傱對另一座林投齋去。咱ê後備軍咧？嘛不得著愛整隊，分頭防守要塞去抑。逐家無閒佮欲死，提武器ê提武器，褫網仔ê褫網仔，而且有前一擺ê教訓─經驗，所以這擺攢較齊勻。看偵探著好，嘛攏比前一擺奮發萬倍！</font></span></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'><span><font size='3' color='#000000'>四</font></span></div>
<div style='MARGIN:0cm 0cm 0pt'><span><font size='3' color='#000000'>　　無偌久，林投齋內，閣聽著「沙沙」ê聲，比進前閣較大聲。這免想嘛知是咧佮敵人做一場大戰鬥抑！毋閣這場戰鬥ê時間會閣較短--小可，大約差不多干焦十幾分鐘吧？就佮敵人咬死。</font></span></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'><span><font size='3' color='#000000'>　　贏抑！哈哈！這是一件偌爽快ê代誌啊！欲輸佮一ê可愛ê查某人相唚閣較爽快。</font></span></div>
<div style='MARGIN:0cm 0cm 0pt'><span><font size='3' color='#000000'>　　「望......望後科。」賴--ê歡喜佮強欲著猴ê笑講：「望著抑！哈哈！望......望後科......」</font></span></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'><span><font size='3' color='#000000'>　　這時陣逐家攏喙笑目笑，欲輸咧參加婚禮仝款喜氣，有ê甚至歡喜佮共武器提咧武，大聲喝--起來，哈哈！勝利ê歌聲四界起......</font></span></div>
<div style='MARGIN:0cm 0cm 0pt'><span><font size='3' color='#000000'>       「閣是石虎？」許君看著塗跤ê石虎，感覺足意外講。<br/>　　「拍破石虎孔哪！」林--ê笑甲真笑詼。<br/>　　「真利害！閣會想欲</font></span><img src='http://twblg.dict.edu.tw/holodict_new/fontPics/E705.gif' border='0'/><span style='background-color:rgb(255,255,255)'><font size='3'><font color='#000000'>樹尾咧?</font></font></span><span><font size='3' color='#000000'>」黃君鄭重講出伊所看著ê情形。一面又閣是共石虎縛甲絚絚絚。<br/>　　「咱ê偵探隊，卻是比伊閣較利害呢？好佳哉有彼个......」鄭君手比彼个紅白相濫ê狗將軍講；「靠勢伊ê威力，才會當壓制這強盜......毋過伊家己嘛受傷抑......予石虎爪--ê......」<br/><br/><br/>五<br/>　「該賞！該賞！金牌一个！」陳--ê摸彼个狗將軍ê頭講。<br/>　「賞金牌嘛？閣無夠咧！」黃君縛好彼隻石虎，笑瞇瞇仔講。<br/>　這時陣已經十一點半矣。逐家<br/></font></span></div></div></td></tr></tbody></table></div></div><br /><small>Updated on <abbr class="updated" title="2012-05-01T11:18:36.653Z">&#20116;&#26376; 1, 2012</abbr> by <span class="author"><span class="vcard"><a class="fn" href="mailto:hin1bun5@gmail.com">&#24373;&#39336;&#25991;</a></span></span> (<a href="../history.html">Version <span class="sites:revision">10</span></a>)</small><br /></div></div></body></html>