<html><head><title>ATA098113&#26954;&#27778;&#33275; (Version 7)</title></head><body><div class="hentry webpage" id="https://sites.google.com/feeds/content/site/2012shoatai/2336828847227457406"><h3><span class="entry-title">ATA098113&#26954;&#27778;&#33275;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<div style='MARGIN:0cm 0cm 0pt;TEXT-ALIGN:center'><font style='BACKGROUND-COLOR:#ffffff'><font color='#000000'><font face='新細明體'><font size='3'><span lang='EN-US'><span>    </span></span></font></font><font size='6' face='新細明體'><span lang='EN-US'><span>野蠻人</span></span></font></font></font></div>
<div style='MARGIN:0cm 0cm 0pt'><font style='BACKGROUND-COLOR:#ffffff' color='#000000'> </font></div>
<div style='MARGIN:0cm 0cm 0pt'><font face='新細明體'><font style='BACKGROUND-COLOR:#ffffff'><font size='3'><span style='COLOR:rgb(0,0,0)' lang='EN-US'><span>    
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>但是，伊毋知影應該按怎處理這款超出想的心情。「唉，毋知是睏無夠抑是啥物，我實在有夠忝。」伊親像家己講予家己聽的款按呢離開怹。轉到家己的宿舍了後才放予輕鬆。庭院中飲了宴客酒所以酒醉的番丁吵吵鬧鬧。伊一面聽彼款吵鬧聲，伊面將身軀倒平，真緊著睏去</span><span style='FONT-FAMILY:新細明體'>矣</span><span style='FONT-FAMILY:新細明體'>。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>予人用真大的力氣搖肩膀，睏到啥物攏無知的伊著按呢醒過來。打開目</span><span style='FONT-FAMILY:新細明體'>睭</span><span style='FONT-FAMILY:新細明體'>了後，除了窗外的月光外，嘛出現親像棉絮仝款的白頭鬃的頭殼佇伊的面頭前。「田澤先生，你敢起來</span><span style='FONT-FAMILY:新細明體'>矣</span><span style='FONT-FAMILY:新細明體'>？」聽著彼粗粗的聲音的田澤發現原來是老頭目，伊斑泰莫。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「按怎，敢有啥物代誌？」伊感覺到真意外，所以著緊問伊。</span></p>
<p style='MARGIN:0cm 0cm 0pt'> </p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「田澤先生？你敢是欲我的</span><span style='FONT-FAMILY:新細明體'>查某囝</span><span style='FONT-FAMILY:新細明體'>？」</span><span style='FONT-FAMILY:新細明體'>雖然田澤一時無法度了解伊的意思，但是後一秒伊著故意裝出無了解的神情。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「荒木先生講伊想欲得泰伊茉莉卡露。田澤先生敢討厭泰伊茉莉卡露？」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「荒木桿按呢佮你講？」田澤無思考的將聲音提懸。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「嗯。」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「好，若是按呢，我會佮井野先生商量。請你等到明仔載。」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>老頭目喙裡毋知是咧講啥物，準備欲轉去，但是伊熊熊伸出手來用彼親像樹皮的手來摸田澤的</span><span style='FONT-FAMILY:新細明體'>下頦</span><span style='FONT-FAMILY:新細明體'>講，「形實在真好。」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>田澤將伊的手推走苦笑，「勿甲我創治啦，老先生。」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>老頭目親像是</span><span style='FONT-FAMILY:新細明體' lang='EN-US'>uì</span><span style='FONT-FAMILY:新細明體'>窗仔門入來的，所以嘛</span><span style='FONT-FAMILY:新細明體' lang='EN-US'>uì</span><span style='FONT-FAMILY:新細明體'>窗仔門出去。家己一个人的田澤心甘的無歡喜用非常緊的速度成長。我無佇的時陣荒木這个人無知是變啥</span><span style='FONT-FAMILY:新細明體'>蠓</span><span style='FONT-FAMILY:新細明體'>，一定是收買了這个老人。泰伊茉莉卡露進前若是看著我就哭，應該著是咧講伊的困難佮情形。嘛有可能依佮荒木閣較進一步交涉過，雖然是番婦嘛感覺無面見人。伊熊熊起身將門拍開。廣場內底營火的影將番丁的醉態印出來。田澤看向怹，前往荒木的宿舍。伊根本無思考到底應該按那做，完全憑伊胸口的激動，拍開門大叫一聲「荒木！」但是看無著荒木的影。田澤一邊沿宿舍、隘寮行，一邊大聲喝，「敢講荒木真正無佇咧！」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>伊最後總算是想起荒木彼个人佇番社，馬上著向番社的方向所走去。渡過吊橋的時陣真緊張，佇穿過穀倉的陰影時，伊熊熊予「田澤先生！」一聲叫牢。轉頭一看，泰伊茉莉卡露靠佇咧細細的橡木樹幹，看起來真鬱卒的款。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「</span></p>
<p style='MARGIN:0cm 0cm 0pt'><span style='FONT-FAMILY:新細明體'>    喂，你<span lang='EN-US'>teh</span>創啥物，敢是咧等荒木？」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「毋是！」伊的聲音充滿了生氣的感覺。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「敢毋是？阿無，荒木彼个人是佇佗位？」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「去洗溫泉矣。」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「溫泉，佗位的溫泉？啥物時陣去的？」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「毋知影。」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「妳敢是欲做荒木的太太？」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「毋是。」伊的聲音親像咧</span><span style='FONT-FAMILY:新細明體' lang='EN-US'>tshuà</span><span style='FONT-FAMILY:新細明體'>的款。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「隱藏嘛無路用，我</span><span style='FONT-FAMILY:新細明體' lang='EN-US'>uì</span><span style='FONT-FAMILY:新細明體'>你阿爸遐聽來的。你已經欲做荒木的……」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「憨人！」</span><span style='FONT-FAMILY:新細明體' lang='EN-US'>uì</span><span style='FONT-FAMILY:新細明體'>泰伊茉莉卡露甲伊<span lang='EN-US'>tshinn</span>的</span><span style='FONT-FAMILY:新細明體'>目睭</span><span style='FONT-FAMILY:新細明體'>內底，會使看著夜色閃閃，親像會發光的款。伊馬上嘛甲伊<span lang='EN-US'>tshinn</span>轉去，但是看著伊親像貓仔仝款的雙眼開始澹<span lang='EN-US'>a</span>。悲傷的田澤予內心升起的憐憫所拍敗。趁內心的放鬆，衝動一直</span><span style='FONT-FAMILY:新細明體' lang='EN-US'>uì</span><span style='FONT-FAMILY:新細明體'>胸口真痛苦的走出來。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「好，若是欲按呢……」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>田澤熊熊將伊拉到家己的身軀邊。伊鼻著親像獸皮的味。彼款味予伊的頭殼攏麻去<span lang='EN-US'>a</span>，袂記得前後的思考佮煩惱，完全變做一个狂野暴亂的查埔人，將伊硬拖入去樹林內底。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>伊予田澤粗魯暴亂的變化所驚著，露出真驚惶的眼神，出於本能想欲掙脫，但是彼款本能真緊著變成激情歡喜身軀的擺動，無偌久全身無力著昏倒去<span lang='EN-US'>a</span>。兩个人的身軀倒佇咧發了真密的草地頂懸，草葉仔震動的聲音猶原繼續。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>過了一時仔，田澤一个人</span><span style='FONT-FAMILY:新細明體' lang='EN-US'>uì</span><span style='FONT-FAMILY:新細明體'>樹林內底出來。伊心神不寧的穿過樹仔跤，向猶原超鬧的駐在所的方向偷看，然後真緊表現出一種看起來真驕傲的態度慢慢行過去。雖然腳步有摻一寡仔疲勞，但是伊的心閣有拄正熱情的溫度，不停對家己成為樹林內的野獸這件代誌感覺非常驕傲，著親像代誌用真緊的速度發展仝款。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'> </span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>著算是</span><span style='FONT-FAMILY:新細明體'>徛</span><span style='FONT-FAMILY:新細明體'>佇明仔載起耀眼的光線下，田澤嘛無感覺到後悔。超出所想的，伊用親像<span lang='EN-US'>teh</span>揣佮昨暗的回憶有關的彼款眼神，望著歸片的草色。一方面用慰勞的心情拭家己的手腕，另一方面點頭鼓勵伊家己，昨暗的行為毋是一時的衝動，是予隱藏佇心內的意志所引導的。伊發覺</span><span style='FONT-FAMILY:新細明體' lang='EN-US'>tsím-má</span><span style='FONT-FAMILY:新細明體'>家己確實需要井野來繼承伊的這款意志。</span></p>
<p style='MARGIN:0cm 0cm 0pt'><span style='FONT-FAMILY:新細明體'>    </span></p>
<p style='MARGIN:0cm 0cm 0pt'><span style='FONT-FAMILY:新細明體'>    </span><span style='FONT-FAMILY:新細明體'>井野抑袂到辦公室來。伊的宿舍嘛完全攏無聲音，看無人影。田澤轉到後面偷看探視伙房，看著泰伊茉莉卡露佮井野太太一直用番仔話交談。伊親像逃走款的偷偷離開，佇番社附近</span><span style='FONT-FAMILY:新細明體'>搜</span><span style='FONT-FAMILY:新細明體'>揣井野，最後看著伊</span><span style='FONT-FAMILY:新細明體'>跍</span><span style='FONT-FAMILY:新細明體'>佇咧某一个樹仔跤摻番丁談話。但是伊熊熊傳來一句，「結果親像予人佔去然後當作是家己的呢。」田澤過去只有考慮伊眼前的障礙，並且期待家己的生活一時仔野蠻起來。對按呢的伊來講，井野的話聽起來實在是予人真無爽快，所以伊無回答。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「泰伊茉莉卡露這个人四界甲人吹彈伊變做田澤先生的太太，哈哈哈……」井野認為田澤鬱卒的面看起來真好耍的款，</span><span style='FONT-FAMILY:新細明體'>徛</span><span style='FONT-FAMILY:新細明體'>起來</span><span style='FONT-FAMILY:新細明體'>幌</span><span style='FONT-FAMILY:新細明體'>伊的腹肚。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「我毋是</span><span style='FONT-FAMILY:新細明體'>笑詼</span><span style='FONT-FAMILY:新細明體'>。」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「哈哈哈，你到</span><span style='FONT-FAMILY:新細明體' lang='EN-US'>tsím-má</span><span style='FONT-FAMILY:新細明體'>才感覺想袂通嘛無法度矣，著愛</span><span style='FONT-FAMILY:新細明體'>娶</span><span style='FONT-FAMILY:新細明體'>來做太太囉。」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「抑毋著攏是荒木彼个人看起來早一步佮老頭目交涉。彼實在予我真困擾。」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「好啦，伊斑泰莫著由我來交涉。我毋知影伊佮荒木講了啥物，毋過進前你</span><span style='FONT-FAMILY:新細明體' lang='EN-US'>tshu</span><span style='font-family:Lucida Sans Unicode' lang='EN-US'>ā</span><span style='FONT-FAMILY:新細明體'>轉來人頭彼件代誌著真有夠予伊斑泰莫信任你……另外一方面荒木照顧彼个雅烏伊娜給著好矣。哈哈哈……」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>但是真正足奇怪，雅烏伊娜給粗野的魅力佮對荒木的討厭佮怨恨用足緊的速度搖起來，田澤連伊嘛無想欲予荒木的想法一時仔佇胸口頂走盪。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>毋著，泰伊茉莉卡露嘛隱藏無愛輸予雅烏伊娜給的野性，叫醒彼野性是家己的責任。田澤想甲真入神。轉到宿舍了後，昏暗中有人影<span lang='EN-US'>teh</span></span><span style='FONT-FAMILY:新細明體'>振動</span><span style='FONT-FAMILY:新細明體'>。泰伊茉莉卡露將伊壁頂的垃圾衫提落來。伊雙手抱滿滿的衫，看著伊轉來，對伊微微<span lang='EN-US'>a</span>笑。伊盡量勿予眼神交會，出聲問，「你欲創啥物？」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「我變成了你的太太，所以愛提去洗。」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>伊的單純予伊的心一直跳。真緊這个衝擊變成予伊胸口</span><span style='FONT-FAMILY:新細明體'>怦怦</span><span style='FONT-FAMILY:新細明體'>喘的物件，這著是昨暗彼个有非常無仝面貌的查某人嗎？「勿閣洗衫矣」，伊一面講，一面予手想起昨暗的彈力用力將伊拉過來。予人想起內地查某人的味</span><span style='FONT-FAMILY:新細明體' lang='EN-US'>uì</span><span style='FONT-FAMILY:新細明體'>頭前直接過來。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「啥物，塗了白粉啊？」伊閣一襬看著伊塗了粉的面皮，熊熊用手拭掉。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「是太太予我的……」伊真無膽的偷看伊的面色。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>「彼種物件甲我擲掉！」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>但是泰伊茉莉卡露無法度理解到底伊為啥物遮呢生氣。伊將憨憨</span><span style='FONT-FAMILY:新細明體'>徛</span><span style='FONT-FAMILY:新細明體'>佇遐的伊拉到面頭前，聲音愈來欲生氣。「彼款衫嘛甲我褪掉，轉去番社重新換番仔布閣再來。」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體' lang='EN-US'>Uì</span><span style='FONT-FAMILY:新細明體'>彼一暗開始，身穿番仔衫的泰伊茉莉卡露著睏佇仝一个屋簷跤。隔日載時過來查看狀況的井野叫<span lang='EN-US'>in</span>家己伐木起一棟新的細厝，細厝完成了後邀請番社的逐家來參加酒席。田澤聽著了後心想，無毋著，我欲佇番社內起細厝。伊欲予泰伊茉莉卡露閣進一步恢復原來的野性，然後家己馳騁佇一種願望內，希望予彼種氣息吞沒消失。仝時，伊清楚了解到這个駐在所的生活佮方針攏愛按照一種掺家己的希望完全無仝的意志運作。所以井野的一句話對伊來講，變成了一種非常強的暗示，一直佇伊的心內響起。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>田澤</span><span style='FONT-FAMILY:新細明體' lang='EN-US'>uì</span><span style='FONT-FAMILY:新細明體'>彼工起決定欲出去砍建築的材料。泰伊茉莉卡露將伊的鉅仔佮斧頭搶走，千拜託萬拜託希望伊著愛</span><span style='FONT-FAMILY:新細明體' lang='EN-US'>tshu</span><span style='font-family:Lucida Sans Unicode' lang='EN-US'>ā</span><span style='FONT-FAMILY:新細明體'>伊去。怹到距離番社東爿十外町的森林內底。田澤首先看著一</span><span style='FONT-FAMILY:新細明體'>欉</span><span style='FONT-FAMILY:新細明體'>紅檜著砍落去。頭頂的枝葉發生沙沙的聲音。「砍吧！砍倒吧！」伊感覺親像聽著按呢的聲<span lang='EN-US'>kah</span>伊催促。「砍倒並且奪走我用幾十年的時間所收藏的精魄吧！」伊感覺樹仔是按呢講的。伊用超出平常的興奮持續揮斧頭。泰伊茉莉卡露看著伊的模樣歸个攏講袂出話。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>   </span><span> </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>彼</span><span style='FONT-FAMILY:新細明體'>欉</span><span style='FONT-FAMILY:新細明體'>樹仔親像一隻非常大的野獸振動，發出哀號欲倒去的時陣，田澤發出原始快樂的呼喊聲。伊舞動身軀，爬去倒落去的樹幹，閣一擺揮動斧頭將枝葉砍落來。後來，連伊嘛喘袂過氣。伊</span><span style='FONT-FAMILY:新細明體'>怦怦</span><span style='FONT-FAMILY:新細明體'>喘的胸口內底，熊熊想著欲予泰伊茉莉卡露代替伊去揮動斧頭。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>伊向泰伊茉莉卡露的方向轉過頭來，看著伊背對扁柏樹下跤</span><span style='FONT-FAMILY:新細明體'>跍</span><span style='FONT-FAMILY:新細明體'>咧，專心想某項代誌。伊爬落來樹幹偷偷行到伊的身軀邊。</span><span style='FONT-FAMILY:新細明體' lang='EN-US'>Uì</span><span style='FONT-FAMILY:新細明體'>身軀後面看去，伊<span lang='EN-US'>teh</span>用細細的樹枝當作箸，練習夾起手掌頂懸的小石頭送到喙邊。看了一陣以後，發現伊毋是真夾會起來，</span><span style='FONT-FAMILY:新細明體' lang='EN-US'>tsím-má</span><span style='FONT-FAMILY:新細明體'>大粒汗細粒汗。伊感覺家己實在真見笑，佇食飯的時陣嘮嘮叨叨地罵伊用手抓飯食，看來是錯誤的。追求著野蠻、閣較野蠻，我家己卻無貫徹到底。袂當予伊因為這款代誌著變無路用，伊下定決心。「喂，勿閣做彼款代誌矣！」伊佇伊頭頂大聲叫。然後予因為又閣感覺予人罵所以露出真驚眼神的伊提起斧頭。「你嘛試看覓，愛用全身的力量。」</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>泰伊茉莉卡露跳到樹幹頂懸開始揮動斧頭。伊身軀的彈性非常好，不斷隨家己的意思變換各種姿勢。田澤看著看著，心漸漸予伊吸過去。穿透過林間的日光，若親像舌頭仝款舐的，佇伊的紅色番仔衫頂留下斑點。伊看著真歡喜，感覺伊予某種勇猛動物的性命力所附身。喔，只有人類有尊貴代誌的想法是毋著的！</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>伊的身軀內底又閣湧起了勇猛動物復甦的預感。伊走到樹幹頂，將伊拉落來。番仔衫頂的鈴鐺，響甲足大聲。伊予身軀佮身軀合甲真密。兩个身軀滾入去枝葉當中，砍落來的枝葉噴出足歹鼻的樹液仔味。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>關於家己的興奮感最後墮落成慾望這項代誌，伊一點攏袂後悔。佇結束一工的採伐空課，轉去厝內的路途當中，伊將家己漸漸袂將肉體佮精神分開考慮這件代誌，當作是家己總算吸著真正野蠻的證據然後感覺真自滿。</span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span></p>
<p style='MARGIN:0cm 0cm 0pt'><span style='FONT-FAMILY:新細明體' lang='EN-US'><span>    </span></span><span style='FONT-FAMILY:新細明體'>路途中，田澤熊熊想欲去番社向伊的老爸報告佇番社起細厝這件代誌。伊斑泰莫聽了伊的話，握著伊的手講家己有一个好囝婿。伊將一塊掛佇梁頂的鹿仔肉切落來，吩咐泰伊莫娜去</span><span style='FONT-FAMILY:新細明體'>薰</span><span style='FONT-FAMILY:新細明體'>。佇煙</span><span style='FONT-FAMILY:新細明體'>薰</span><span style='FONT-FAMILY:新細明體'>鹿仔肉的氣味內底，老頭目對伊講族人後擺去打獵的時陣一定會</span><span style='FONT-FAMILY:新細明體' lang='EN-US'>tshu</span><span style='font-family:Lucida Sans Unicode' lang='EN-US'>ā</span><span style='FONT-FAMILY:新細明體'>伊去。田澤想像家己佮番社男子鬥陣打獵，受著真大的感動。伊看著掛佇咧壁頂的番仔布，滿面春風的講，「到時陣我欲借彼領衫喔，我欲打扮了</span><span style='FONT-FAMILY:新細明體'>參</span><span style='FONT-FAMILY:新細明體'>恁仝款</span><span style='FONT-FAMILY:新細明體'>才</span><span style='FONT-FAMILY:新細明體'>出去。」</span></p></span></span></font></font></font></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'><font face='新細明體'><font style='BACKGROUND-COLOR:#ffffff'><font size='3'><span style='COLOR:rgb(0,0,0)' lang='EN-US'><span>    </span></span><font color='#000000'>「講了好，無問題。」老爸起身，</font><font color='#0000ff'>歡喜到擋袂牢</font></font><font size='3'><font color='#000000'>，提落來壁頂</font><font color='#000000'>的番仔衫予伊。</font></font></font></font></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'><font face='新細明體'><font style='BACKGROUND-COLOR:#ffffff'><font size='3'><span style='COLOR:rgb(0,0,0)' lang='EN-US'><span>    </span></span><font color='#000000'>「你一定足合</font><font color='#ff0000'>適</font><font color='#000000'>。穿看覓。」綴佇咧老爸身軀後面的泰伊茉莉卡露嘛大力的</font></font><span style='COLOR:rgb(0,0,0)'>唌</span><span style='COLOR:rgb(0,0,0)'><font size='3'>伊，「穿看覓，穿看覓。」</font></span></font></font></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'><font size='3'><font face='新細明體'><font style='BACKGROUND-COLOR:#ffffff'><span style='COLOR:rgb(0,0,0)' lang='EN-US'><span>    </span></span><font color='#000000'>「好！」田澤叫</font><font color='#ff0000'>著</font><font color='#000000'>，親像去予人附身款的起身，開始親像足討厭款的將警備衫褪落來。穿了充滿番仔身軀頂臭味的圓袖仔衫，纏起丁字布，將番仔布披佇伊的肩頭頂懸。泰伊茉莉卡露續落來將予媒煙燻甲烏的鼎提過來。伊佇了解意思了後，著將額頭伸出去。伊接近彼對閃閃、會發光的目睭，足熱心的將鼎仔灰拭佇伊的額頭頂。畫煞刺青了後，伊後退一步看向伊，拍起手來感嘆，「喔，他趴斯，八來哇（真好的刺青），泰雅族人！」</font></font></font></font></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><font size='3'><font face='新細明體'><span lang='EN-US'><span>    </span></span><span>「等一下，等一下。」老頭目提出番仔刀，用家己的將刀插佇田澤的腰頂。然後來到泰伊茉莉卡露身軀邊兩个人肩頭靠佇肩頭頂，「打扮做泰雅族人，連內地的警備員嘛變了真猛、真勇敢。」忍袂牢感動講出的伊，挺出胸來親像按那看攏袂</span></font></font><span style='FONT-SIZE:11.5pt;COLOR:black;FONT-FAMILY:Lucida Sans Unicode,sans-serif' lang='EN-US'><font face='Lucida Sans Unicode'>siān</font></span><span><font size='3'><font face='新細明體'>款的看著伊。</font></font></span></font></font></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><font size='3'><font face='新細明體'><span lang='EN-US'><span>    </span></span><span>泰伊莫娜將幾个番仔</span></font></font><span style='FONT-SIZE:11.5pt;COLOR:black;FONT-FAMILY:Lucida Sans Unicode,sans-serif' lang='EN-US'><font face='Lucida Sans Unicode'>tshuā</font></span><span><font size='3'><font face='新細明體'>入來，佇門口邊指咧講，「彼是田澤先生喔，泰伊茉莉卡露的先生的彼个先生喔。」</font></font></span></font></font></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'><font size='3'><font face='新細明體'><font style='BACKGROUND-COLOR:#ffffff'><font color='#000000'><span lang='EN-US'><span>    </span></span><span>番丁認出伊了後發出了讚嘆的聲音，陸陸續續拍起手來叫著「轉過頭來！」、「予阮看一下仔後面！」、「行幾步仔看覓咧！」原來去予人征服的番仔將遐呢濟的熱情壓落來，田澤受到真大的感動，所以著按照指示來行動。</span></font></font></font></font></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'><font size='3'><font face='新細明體'><font style='BACKGROUND-COLOR:#ffffff'><font color='#000000'><span lang='EN-US'><span>    </span></span><span>聽著叫聲了後，有閣較濟的番仔聚集過來。怹將小厝<span lang='EN-US'>tsinn</span>予滿，你推我<span lang='EN-US'>tsinn</span>。佇親像野獸的氣味閣有佮野獸仝款的興奮之下，規个小厝親像是欲搖起來仝款。佇四界是壓倒性的吵鬧內底，田澤嘛反覆的跳起來，「我嘛是野蠻人，我袂輸恁喔。」真歡喜的想著家己的行動會使鼓吹怹，家己愈來愈予興奮的感覺所影響著。</span></font></font></font></font></div>
<div style='MARGIN:0cm 0cm 0pt'> </div>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><font size='3'><font face='新細明體'><span lang='EN-US'><span>    </span></span><span>最後，伊發出哇的一聲，揮著伊的手</span><span><span>骨</span></span><span>，抱起目睭頭前的番仔，親像欲將怹 推出去款的將怹</span></font></font><span style='FONT-SIZE:11.5pt;COLOR:black;FONT-FAMILY:Lucida Sans Unicode,sans-serif' lang='EN-US'><font face='Lucida Sans Unicode'>tshuā</font></span><span><font size='3' face='新細明體'>出去門外口。外口幾仔十个的番仔嘛發出叫聲。他趁這个機會倒佇草地頂懸的時陣，番仔漸漸</font></span><span style='FONT-SIZE:11.5pt;COLOR:black;FONT-FAMILY:Lucida Sans Unicode,sans-serif' lang='EN-US'><font face='Lucida Sans Unicode'>uì</font></span><span><font size='3' face='新細明體'>遠處將伊圍起來做一道人壁。佇有一寡仔青色的夕陽之下，田澤熊熊</font></span><span style='FONT-SIZE:11.5pt;COLOR:black;FONT-FAMILY:Lucida Sans Unicode,sans-serif' lang='EN-US'><font face='Lucida Sans Unicode'>uì</font></span><span><font size='3' face='新細明體'>人壁內底起來，親像一隻予人關佇籠仔內的野獸，倒正爿不停的來回走動。</font></span></font></font></p><br/></div></td></tr></tbody></table></div></div><br /><small>Updated on <abbr class="updated" title="2012-05-16T04:50:19.843Z">&#20116;&#26376; 16, 2012</abbr> by <span class="author"><span class="vcard"><a class="fn" href="mailto:koreasteak@gmail.com">&#26954;&#29275;&#20818;</a></span></span> (<a href="../history.html">Version <span class="sites:revision">7</span></a>)</small><br /></div></div></body></html>