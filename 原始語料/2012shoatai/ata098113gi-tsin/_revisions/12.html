<html><head><title>ATA098113&#26954;&#27778;&#33275; (Version 12)</title></head><body><div class="hentry webpage" id="https://sites.google.com/feeds/content/site/2012shoatai/2336828847227457406"><h3><span class="entry-title">ATA098113&#26954;&#27778;&#33275;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<div style='TEXT-ALIGN:center;MARGIN:0cm 0cm 0pt'><font style='BACKGROUND-COLOR:rgb(255,255,255)' size='3'><font color='#000000'><font face='新細明體'><span lang='EN-US'><span>    冊名：華麗島的冒險</span></span></font></font></font></div>
<div style='TEXT-ALIGN:center;MARGIN:0cm 0cm 0pt'><font style='BACKGROUND-COLOR:rgb(255,255,255)' size='3'><font color='#000000'><font face='新細明體'><span lang='EN-US'><span>故事名： </span></span></font><font size='6' face='新細明體'><span lang='EN-US'>野蠻人</span></font></font></font></div>
<div style='TEXT-ALIGN:center;MARGIN:0cm 0cm 0pt'><font style='BACKGROUND-COLOR:rgb(255,255,255)'><font color='#000000'><font size='3' face='新細明體'><span lang='EN-US'>作者：大鹿卓</span></font></font></font></div>
<div style='TEXT-ALIGN:center;MARGIN:0cm 0cm 0pt'><font style='BACKGROUND-COLOR:rgb(255,255,255)'><font color='#000000'><font size='3' face='新細明體'><span lang='EN-US'>改寫者：楊沂臻</span></font></font></font></div>
<div style='TEXT-ALIGN:center;MARGIN:0cm 0cm 0pt'> </div>
<div style='TEXT-ALIGN:center;MARGIN:0cm 0cm 0pt'> </div>
<div style='MARGIN:0cm 0cm 0pt'><font style='BACKGROUND-COLOR:rgb(255,255,255)' size='3' color='#000000'> </font></div><font size='3'>支配伊的內心。伊感覺親像鼻著一代傳一代的tshi`ng鼻的臭味。毋著，講是單純的野性嘛毋著。彼款野蠻性，提一?例來講，著親像一欉大樹，一邊接受大自然完全無慈悲的對待，一邊又閣吸著伊彼傷超過的慈悲；拍開心胸的大樹，伊莊嚴的脈動佮永遠勇敢向前的精神相通。樹仔的汁繼續流動，著按呢ui`上細的枝頭出來。比起來，家己毋管按那講攏毋過是拄換所在種的細苗爾爾。<br/><br/>    泰伊莫娜莫甲攏無愛講話的田澤的手腕抓起，將伊拖到宿舍後面的冬青樹仔跤。<br/><br/>    阿姊泰伊莫莉卡露佇遐咧等伊，耀眼突起的乳房起伏不定。伊的雙手捧放佇八角金盤頂的米餅講，「才拄做好，是欲拜人頭的，你嘛食啊。」田澤擋袂牢ui`伊的目睭內底噴出的火花，感覺家己的意志力又閣輸予伊矣。無比這?時陣閣較予伊感覺家己佮in姊妹間遐呢清楚的距離佮差別。著是因為知影家己無抵抗這款壓力的力量，所以才予伊閣較毋甘。<br/><br/>    彼工得欲暗的時陣，伊輕鬆泡佇咧會使看著天的浴池內。真濟ui`一直動的粗大樹枝頂落來的葉仔，貼佇咧伊澹澹的肩胛頂。伊的心思一直囥佇咧討伐隊朋友的行動，又閣一擺檢討起大昨日以來的行動。<br/><br/>    「溫的抑是燒的？」頂懸傳來超出所想的聲音。伊用真緊的速度回過神來，肩胛頂除了葉仔以外嘛將泰伊莫莉卡露的手貼甲真?。伊彼因為驚惶所掣但是擘甲大大蕊的烏目睭吸引了伊的注意。伊移開戰敗的眼神了後看著的是伊因為激動所以一直振動的胸。<br/><br/>    「閣會去無？抑是無愛去矣？」伊的聲音一直掣，予人感覺伊親像得欲哭出來矣。但是這簡單的話是伊這幾工以來，毋知是用按怎著急的心情等待伊，然後啥物攏無添加所表達出來的。田澤的胸口予伊的聲重重拍擊。伊無自在的話語予人非常煩躁佮不安，可能續落來伊會用啥物舉動嘛無一定。伊感覺家己親像是受著這種預感的威脅佮強迫。<br/><br/>    伊無法度閣再隱藏心內的激動。「我這馬是為啥物欲驚伊。反正伊是一?番女是袂吸引著我的。」按呢家己問家己了後，伊開始討厭家己，心情變了非常無好。伊非常驚惶的將伊貼佇咧肩胛頂的手握起來了後，又閣雄雄變大膽，完全攏無考慮著將伊的手幌掉，真緊起身跨過去水槽來到外口廊仔的塗跤頂。<br/><br/>    伊用茶箍凊彩塗家己的身軀。伊毋知影啥物時陣來到身後，ui`肩胛開始替伊拭背。雖然伊將身軀避開，伊嘛是啥物話攏毋講予手佇遐膏膏纏。這?時陣伊雄雄發現細厝陰影之下有一?番丁，干焦將伊的面露出來爾爾，目睭發出光。伊的面色變了真無歡喜，用下頦粗魯的指，「喂，邊仔有人啊。」<br/><br/>    「討厭的人，又閣來矣。」泰伊莫莉卡露喙一直佇遐碎碎唸，向番丁的方向轉過去，用可怕生氣的表情用番仔話叫咧。<br/><br/>    「為啥物遐呢討厭咧？」<br/><br/>    「番人查埔有夠臭。」伊用親像啥物攏毋驚嘛無在意的感覺講出來，將鼻仔擤著。一時仔了後，伊真自然的講，「田澤先生袂臭。」<br/><br/>    非常憨但是上直接的講出這短短的一句話，閣一擺予伊感覺出危險。伊噗通跳入去水槽內底代替伊的回答。佇伊起身去追番丁然後一直罵的時陣，趕緊用澹澹的身軀覕入去家己的宿舍。<br/><br/>    彼工暗時真早著爬入去足久無看著的伊的眠床頂。著佇伊真努力欲睏的時陣，伊非常驚惶家己竟然對泰伊莫莉卡露的關心予伊睏袂去。「敢講這著是我的心思予泰伊莫莉卡露牽引的證據？」依對伊的無法度無承認有一寡感覺真意外。但是伊嘛對家己竟然閣有純真的心情感覺真舒坦。除了這以外伊閣提出按呢的解釋，「我會驚伊是因為家己的野蠻性抑閣無夠成熟。」但是辯解真緊著毋是辯解，變做刺激伊血液振動的鞭。彼款體驗佮痛苦後悔櫼做伙，伊佇眠床頂反來反去喝講，「變野蠻！」、「我欲變野蠻啊！」<br/><br/> <br/><br/> <br/><br/>    隔工載起伊坐佇辦公室的椅仔頂懸，清楚知影這馬討伐猶佇咧進行。井野無佇咧，若是伊用完全無煩惱的態度來面對泰伊莫莉卡露，伊袂當預測續落來會有啥物款的事態發生。所以伊真細膩的保重伊家己。<br/><br/>    一方面伊偷偷警戒防備，另外伊嘛假做公事真濟真無閒。三工過去矣，第四工的暗時，拄好到辦公室的伊接著一通非常大聲的電話。馬理闊灣總部傳來情報，井野部隊佇今仔日半夜兩點開始了行動，日頭得欲出來的時偷襲攻擊奇雅伊社，起火燒掉番仔厝三十六棟，我方死亡受傷的人無濟。<br/><br/>    田澤無法度去偷襲攻擊番社這件代誌予伊非常失望。轉到白狗了後真悠哉咧過日子，予伊感覺親像是予人騙去矣，規腹肚攏是火。「著矣，閣一擺轉到討伐重新來過。」這款想法予伊偷偷著急起來。<br/><br/>    「拄仔是井野先生敲來的電話。」伊隱瞞野中佮其他警備員講。<br/><br/>    伊趁天抑袂光的時陣，偷偷準備無愛予泰伊莫莉卡露等人知影，佮幾?欲拍獵的番丁偷偷出發。但是著算是偷偷準備，佇來到櫟樹林了時陣，田澤的手抑是予ui`樹蔭下跤走出來的泰伊莫莉卡露抓著。<br/><br/>    「井野先生命令阮出發的。妳趕緊轉去。」<br/><br/>    「袂使，袂使，袂使去。」伊搖伊的手腕，一直蹔塗跤。<br/><br/>    番丁甲兩?人圍起來，表現出歡喜佮懷疑交錯的表情。In毋知in兩?到底是咧爭吵討論啥物，輪流將伊拉開，伊進一步又叫又罵，閣拍in的面。<br/><br/>    「泰伊莫莉卡露，妳若是傷搞怪，我真正會生氣，井野先生嘛毋知會有偌生氣。」<br/><br/>    田澤總算是甲身軀ui`伊的手腕中拉開。伊坐佇塗跤，哇哇哇哭出來矣。伊無愛管哭聲佮番丁的罵聲著行矣。行了差不多一町左右了後回過頭看，伊抑閣坐佇塗跤，向樹林內底偷看。<br/><br/>    到馬理闊灣了後，聽講井野部隊已經向馬勒玻警戒所振動，所以in綴in的跤留落來的痕跡向馬勒坡去矣。<br/><br/>    「來這創啥物」，佇馬勒坡田澤予嚴格的井野大聲一直甲伊罵。雖然對家己偷偷行動會予人罵這件代誌早著覺悟，伊嘛是特別狼狽，悲哀的講伊無法度參加偷襲攻擊奇雅伊社時的失望。<br/><br/>    我方的番丁四界走，搜揣走入去山林當中的敵番。到第四工，佇白狗大山北爿搜揣的九人小隊轉來報告：有真濟避難的番人覕佇咧山腰的密林內，倒去的樹仔阻擋山路，in想欲爬過的時，四?足歹的番人等待in的出現，將銃口對準in。「著交予頭目。」In講。「阮欲一直抵抗到最後。阮做好內地人兵隊到了後開始相?的準備。恁若是變做佮內地人兵隊仝一?陣線了後，阮是袂手下留情的。頭目無想欲見恁，緊轉去。」敵番按呢共in威脅。<br/><br/>    井野部隊按照本部的指示決定欲前往彼?避難地展開偷襲佮攻擊。田澤甲井野抓牢，「你看覓，我無注意著拄著這擺的襲擊，閣將我排除在外嘛。」伊笑咧。<br/><br/>    「講這款話，你第一?予人砍頭我毋管喔。」<br/><br/>    「啥物嘛，我已經提著一?首級，這擺予人砍頭拄好一正一負取消。」<br/><br/>    田澤親像欲激勵家己款的講咧。這拄好是一款興奮的表現，無愛予這擺的機會逃走，才會使佇這?大自然狂放的性命力佮人類原始的鬥爭內底訓練家己。家己的血管流的是祖先的血。經過偌濟年代祖先奔騰的血佇家己身軀內底又閣醒矣。這時陣伊佇心內甲家己講伊的精神袂輸予in番人，目睭閃閃發光。<br/><br/>    佇伸手看袂著指頭仔的黑暗當中，手電仔有予敵人發現的危險，所以袂使使用，彼工暗時八點左右出發的井野部隊因此用手烏白摸來前進。入去白狗大山山麓的森林了後，井野著集合部隊，按照慣例予in提出來事先準備好的香。田澤in將香點好後分予每一?人。<br/><br/>    「來，提香，死後會有人替你插上。」<br/><br/>    田澤一邊講予人反感的話一邊咧分香。「應該是家己變做佮荒木仝款的時陣矣。」心內某一?所在感受著這款想法的冰冷。<br/><br/>    親像臭氣龜仔按呢細葩火光的行列開始ui`陰暗茂密的樹仔跤，向上攀升。in繼續前進了幾仔點鐘。但是佇厚霧內天拄欲光的時陣，倒爿的樹林內底雄雄發出銃聲，敵番吹尖尖的角笛，發出聲著殺過來矣。大膽啥物攏毋驚的敵番真緊來到無遠的所在，一面將樹仔當作保護家己的盾牌，一面狙擊。<br/><br/>    我方嘛當場以樹幹岩石護身回擊。田澤看起來閣有抾銃子充裕的時間，但是敵人竟然開始驚矣，我方的番丁起身想欲追擊的時陣，伊大叫「該死！」，嘛一口氣踩著山白竹來前進。<br/><br/>    雖然佇彼短短的時間有勇猛拚命的感覺，但是佇看著身軀邊的番丁一?接一?倒落去了後，田澤才發覺in已經予人包圍起來矣，變成了狙擊的目標。十四、五名隊員ui`本隊脫離，佇予人孤立的環境當中。番丁家己發覺家己的危險位置了後，互相大叫，有的時利用射擊的空檔做壕溝。田澤嘛學in，但是伊想欲挖卻無道具，只好用木片將土挖起來。日頭落山了後，敵人停止狙擊。這個時豪溝嘛挖到若是將頭低落來著會使覕起來的深度矣。落佇樹葉頂的雨聲，予人感覺真安靜、真寂寞。<br/><br/>    佇一片的雨聲當中天著按呢光矣。無偌久了後，出現佇周圍的木影內底的敵番嘛閣較濟矣。這時in了解著佇壕溝內的人無啥物彈藥，所以無愛隨便射擊，所以來到邊仔一面擲石頭一面一直罵。因為田澤無了解罵的意思，向隔壁的壕溝問in到底咧罵啥物。「今仔日暗時會來砍恁的頭，你著一邊嚼樹根一邊等，乞食混蛋，in是按呢講的。」番丁回答的聲聽起來親像欲哭出來矣。<br/><br/>    下晡雨勢雄雄變大，壕溝的泥水淹到膝，田澤親像一隻淋澹的鳥鼠仔一直掣。天烏了後陰暗籠罩，周圍完全予暴風雨所控制。樹仔嘎吱嘎吱的聲音，閣較予人的恐懼佇心內一直響咧。雄雄啪啦啪啦的巨大聲響，佮塗跤做夥發出咚咚滋滋的聲音。這?時陣，田澤的頭頂傳來巨大的壓逼，續落來面予水佮樹葉仔拍了一頓。伊想著伊予倒落來的樹仔壓牢，但是仝時嘛意識著家己猶原活咧。伊伸手凊彩將針葉樹茂密的枝葉拔起來。佇烏暗內繼續本能的動作，伊的頭腦內底的一?角落浮現出泰伊茉莉卡露的面影。<br/><br/>    慢慢仔，伊ui`樹葉內底伸出頭來。雨打佇咧身軀頂懸，田澤呼出了一口氣，但是心內持續掣咧，親像伊是第一擺體會到打自然的力量。無偌久了後，伊爬到針葉樹的粗大枝幹頂懸。頭拄仔予壓佇樹仔跤的時，頭腦內底浮現泰伊茉莉卡露所代表的意義，對這馬的伊來講已經是非常確定矣。伊ui`心底對彼份思念感到真歡喜。<br/><br/>    天得欲光的時暴風雨停落來矣。佇微微白的晨光內底，比伊所想閣較大欉的椴松規?倒起矣，連伊的根嘛是，然後伊發現家己著坐佇樹仔的枝幹頂。伊的壕溝只有予大樹枝覕起來爾爾，但是隔壁的壕溝予真正大的樹幹用歹去矣，下跤的番丁恐驚已經壓到無知變做啥物形矣。一想著差一點發生的危險，伊著感覺真恐怖。真緊，敵番又閤開始狙擊。無偌久著看著井野所tshua-的本隊開始動作，過來追擊敵番。田澤趕緊爬到身軀邊的楨柏樹頂幌枝葉，親像欲抓狂款的一直叫。<br/><br/>    「喂—，佇遮啊，佇遮啊，我猶閣活咧啊！」<br/><br/>    井野真緊著走到樹仔跤。「辛苦你矣。我真煩腦，因為彼?暴風雨，我無法度掌握動向。」<br/><br/>    田澤跳落來，將井野抱甲???。「井野先生，哈哈哈，井野先生，哈哈哈……」伊一直咧笑。<br/><br/>    我方將處理屍體的空課先放落來，趁機會先追擊敵人。敵番放?森林內的幾十棟細厝，沿白狗大山的山脊逃走。著按呢，襲擊敵番的根據地，超過了原本目標的一半。提走了敵番幾十?的首級，我方的番丁佇狂放激烈的亢奮當中。倒佇咧細厝邊的椴松樹幹頂，排了一大排的人頭，血猶閣咧滴。番丁一批一批來到頭前發出奇怪的聲音，親像咧佮非模樣變做非常悽慘的人頭耍tshenn人比賽的款。<br/><br/> <br/><br/>   <br/><br/>    In蹛佇咧敵人放?的細厝。隔工一早起來又閣是強風。去搜揣逃走敵番埋伏的番丁轉來報告，卡瑤社的殘黨拜託in幫忙調停歸順的代誌，in將投降的證據帶回，交出了一捆?銃。「佮in講叫頭目親自出面。」井野閣一擺派番丁出去。無偌久一?身體瘦瘦的卡瑤社番人過來講，頭目受了重傷這馬咧歇睏，表情一面攏是困惑。彼?番人離開井野的細厝轉去了後，田澤續落去予井野叫入來。<br/><br/>    「雖然有淡薄仔可惜，但是討伐嘛已經結束矣。」<br/><br/>    「無法度，按呢著夠矣。我嘛得著真濟的經驗，我感覺ui`這馬開始以後我會使真正好好做空課。」<br/><br/>    「是啊，連我嘛無法度親像你彼款去予人埋佇洞內的經驗。」井野發出笑聲，一面吩咐田澤派四、五?人趕緊到本部去，一面將報告書交予田澤。「我敢愛去？」伊講。「你啊，留佇遮著好。」井野笑咍咍咧講。<br/><br/>    田澤完成任務分配轉來了後，甲油倒入去油燈，將井野暗趖趖的細厝點予光。兩?警備員入來，其中一?查埔的倒爿目睭下跤有一粒青色的痣，另外一?是留薄薄鬍鬚、身材懸閣瘦、四十歲左右的查埔人。<br/><br/>    「其實我想欲安排恁去相親。」井野真嚴肅咧講。<br/><br/>    「相親？你講的敢是佮查某囡仔見面的代誌？」較少年的警備員問。<br/><br/>    「無毋著，查埔相親的對象是查某喔。」講著，井野笑出聲來，結果田澤擋袂牢嘛笑出聲。<br/><br/>    「敢是番社的查某人？」將笑聲收起來，?跤的提出確認。<br/><br/>    「無毋著，頭拄仔卡瑤社的人過來拜託，in兩?進前毋是講番婦嘛會用得，敢有想欲娶某？」<br/><br/>    眼前的相親引起了田澤的興趣。兩?警備員親像有淡薄仔囂排的款，開始講一寡五四三的代誌。頭頂，紅色的大飛蛾向火飛過去，著親像某種的預兆仝款。續落來頭拄仔講著的卡瑤社的番婦入來矣。伊反轉白色頂懸摻有紅烏色的番布，雄雄問一句，「我的翁婿佇佗位？」伊的目摻一直咧搜揣。<br/><br/>    「來，坐遮。」井野將樹幹做成的椅仔拉予伊。<br/><br/>    伊坐佇咧椅仔頂懸，淺烏色額頭頂的刺青親像真的仝款，伊彼親像膨起來的目皮下，發光的目睭按照順序咧看警備員，佇田澤的面雄雄停落來。面對彼傷過無禮貌的注視，田澤變甲毋知影欲按怎樣。伊的面佮手有一種佮目前為止所看著的番婦攏無仝款的嚴峻感。<br/><br/>    「你叫做啥物名？」井野將伊的視線收轉來。<br/><br/>    「雅烏伊娜給。」<br/><br/>    「佇妳的番社內底敢有真濟妳想欲予伊做妳的翁婿的人？」<br/><br/>    「無一?想。」毋知影是毋是伊的內地話無啥好，伊的話內底親像有真濟怒氣。<br/><br/>    「妳變做內地人兵隊的太太了後，彼的查埔人會生氣喔！」<br/><br/>    「生氣嘛好，in每一?人攏比我閣較弱。」<br/><br/>    田澤偷偷看伊，看見兩粒目睭的水內隱藏熱病的放心，伊想這著是野獸的目睭。<br/><br/>    井野雄雄指彼?有青色痣的警備員。「這?人按呢？敢有佮意？」<br/><br/>    雅烏伊娜給一點嘛袂閉思的甲伊看，完全無保留的講，「討厭這?人。」<br/><br/>    「妳講啥物，這該死的山貓，佮妳這種的睏會得瘧疾！」伊氣怫怫，將面轉過去。<br/><br/>    「無，若是這?人咧？」井野一邊苦笑一邊指彼?薄鬍鬚的警備員。<br/><br/>    「討厭，討厭」雅烏伊娜給叫咧，徛起來，雄雄真大膽的抓田澤的手腕。「這?人，上佮意。」<br/><br/>田澤去予彼款直接的希望佮足利的氣魄所驚著，伊用回擊的氣魄，想欲將手腕ui`淡薄仔燒、予人無歡喜的感覺當中離開。「憨人，憨人，我佮in無仝款。」伊按呢叫，然後對無小心表現出的內心感覺閣較狼狽。伊的模樣傷過可笑，井野in的笑聲一時仔停袂落來。伊面色變甲鐵青，親像咧忍耐這款侮辱的款，伊用怨恨的眼神一直tshenn，井野甲伊送一?眼神，徛起來安慰雅烏伊娜給。<br/><br/>    「彼?人真正袂用得。」<br/><br/>    「袂用得？」查某人感覺真意外的歪頭，「是按怎袂用得？」<br/><br/>    「伊已經有太太矣。」井野向田澤的方向偷看。<br/><br/>    田澤對應該按怎解釋井野的話感到真煩惱。會使當做是烏白亂講話，嘛會使想做是宣告伊佮泰伊莫莉卡露偷偷交涉的結果。<br/><br/>    「敢講真愛太太？」雅烏伊娜給馬上向田澤提出真猛的質問。田澤對伊彼款完全無法度知影的思考轉變，感覺非常的驚惶。毋知影應該按那回答的伊表現出真煩腦的表情，井野續落來又閣去甲伊騙。「妳一定會使揣著真好的先生，今暗著到遮結束，緊轉去。」伊話嘛講煞矣。<br/><br/>    伊用生氣的表情甲井野tshenn，但是真緊著恬恬準備欲轉去。然後佇門口的時陣，伊轉過頭來向田澤的方向看過去，微微笑向田澤拍一?真奇怪的招呼。<br/><br/>    伊出去了後，田澤行到外口偷看，四?看起來親像護衛的番人ui`椴松下跤走出去，in綴佇伊後壁的影看了非常清楚。In聽起來親像冤家的吵鬧聲內底，伊一?人尖尖的罵聲一直響起。<br/><br/>    田澤轉去伊家己的細厝歇睏，頭腦非常亂。將針葉樹枝吹落並且搖動的風，嘛只會使予面的外側感覺寒冷爾爾。<br/><br/>    那會有這款歹的番婦？完全無看過親像伊按呢無大無細、全身攏是野性的番婦。彼才是真真正正的番婦。伊的眼神著親像山貓仝款隱藏熱情。佇伊的體臭當中有摻山白竹的味、椴松樹互相摩擦的味，猶閣有獸皮佮野獸焦糞的味……按呢的想法親像燒風仝款襲擊伊的頭腦，不停振動、烏白亂走。<br/><br/>    伊用走的轉到井野烏趖趖的細厝去。面對用充滿了意外的表情甲伊看的井野，伊發出咇咇掣的聲音。<br/><br/>    「我、我欲娶雅烏伊娜給做太太。」<br/><br/>    井野恬去矣，將手電筒照佇咧田澤的面頂講：「你會使毋免操煩這件代誌。In已經無反抗的能力。毋管按怎討伐已經結束矣。」伊誤會田澤，當做伊有犧牲家己的想法。<br/><br/>    「無，我佮意伊的野蠻。」田澤因為無耐煩感到有淡薄仔生氣。<br/><br/>    井野用無歡喜的聲音雄雄講，「勿講痟話，你那有可能用彼一時的興奮佮番婦長期生活落去！」<br/><br/>    「毋是，這毋是一時的興奮。」雖然按呢反抗，田澤表現出一面的狼狽。<br/><br/>    「較冷靜，較冷靜，這毋是一件應該予你生氣的代誌。」<br/><br/>    田澤聽了後足失望。閣一擺離開細厝的伊非常消沉，經過家己的細厝，到森林當中無想法的烏白行。林間的風佮以前仝款強，但是伊是佇頭腦中毋知偌濟的風雨恬落來的時，才注意到彼轟轟的聲響。<br/><br/>    伊無意中坐佇倒落來的針葉樹幹頂，但是伊馬上親像彈跳的款按呢徛起來。昨暗去予人埋佇傾倒樹仔跤彼件代誌，佇伊的意識內底又閣活過來矣。仝的時陣，佮昨日仝款，泰伊莫莉卡露的面又閣浮現佇伊的眼前，歹勢佮焦躁向伊襲擊過來。<br/><br/>    「雅烏伊娜給！」、「泰伊莫莉卡露！」伊喙內輪流唸這兩?人，佇附近踅圓圈仔行。這時兩?番婦無仝款的個性佇伊的頭腦內摻做伙，分袂清誰是誰。換一句話來講，伊予雅烏伊娜給的野蠻性疊佇咧泰伊莫莉卡露的肉體頂懸，然後內心去予這雙重的誘惑所侵蝕。<br/><br/> <br/><br/> <br/><br/>    一禮拜了後，討伐隊佇馬理闊灣解散。井野部隊按照番社的習慣，鳴放勝利的銃聲，踏入去白狗的土地。為了迎接凱旋的父親佮兄弟，番社的人佇駐在所的廣場集合。<br/><br/>    田澤想講泰伊莫莉卡露會ui`人群當中走出來，但是佇伊四界搜揣了後，才發現伊佇宿舍簾簷跤的暮色中發呆。伊徛佇伊的面頭前，規面攏咧掣的伊啥物話攏無講只是恬恬看伊，佇伊猶袂出聲前問出「按怎矣？」了後，目睭內真緊著攏是目屎。<br/><br/>    「哭矣，哭矣！」泰伊莫莉卡露雄雄走出來大聲甲伊笑。<br/><br/>    「我才無哭咧！」泰伊莫莉卡露tshenn伊的小妹，但是伊馬上跍落去將伊的面藏起來。毋知影欲按怎一直耍田澤的銃，甲頭壓低低。<br/><br/>    井野太太淡薄仔白的面雄雄出現。「泰伊莫娜莫！你又閣咧欺負阿姊是無。」<br/><br/>    「我才無咧，泰伊茉莉卡露看著田澤先生了後著開始哭矣。」泰伊莫娜莫真無服氣的將下頦抬起來。<br/><br/>    井野太太又閣無想欲管伊，轉過頭來甲田澤看。「聽講你去相親矣，呵呵呵……」<br/><br/>    「妳敢已經聽講矣，真歹勢。」心內想著毋知影佇邊仔聽的泰伊茉莉卡露會有偌甘苦咧，嘛怨恨井野太太出來的時間真毋著，伊加上一句，「毋是我本人。我只是受著牽連爾爾。井野先生哪會按呢，為啥物予我做伙來參加彼款場合。」<br/><br/>    「但是伊應該是美女啦？敢講比泰伊茉莉卡露閣較?？」<br/><br/>    田澤愈來愈感覺想攏無，完全毋知影井野太太是teh想啥。「彼毋是重點，伊是山貓呢。」伊親像真看袂起的款按呢講，但是佇伊的心內又閣咧唸，「著是因為伊是山貓，所以才有問題。」家己明明是因為期待泰伊茉莉卡露才轉來的，為啥物伊明明著佇面頭前但是家己又閣遐呢無滿足？換一句話來講，一定是因為伊毋是「山貓」的原因。伊的野蠻性佮「山貓」的野蠻性比起來，根本著無算啥物……<br/><br/>    但是，伊毋知影應該按怎處理這款超出想的心情。「唉，毋知是睏無夠抑是啥物，我實在有夠忝。」伊親像家己講予家己聽的款按呢離開in。轉到家己的宿舍了後才放予輕鬆。庭院中飲了宴客酒所以酒醉的番丁吵吵鬧鬧。伊一面聽彼款吵鬧聲，伊面將身軀倒平，真緊著睏去矣。<br/><br/>    予人用真大的力氣搖肩膀，睏到啥物攏無知的伊著按呢醒過來。打開目睭了後，除了窗外的月光外，嘛出現親像棉絮仝款的白頭鬃的頭殼佇伊的面頭前。「田澤先生，你敢起來矣？」聽著彼粗粗的聲音的田澤發現原來是老頭目，伊斑泰莫。<br/><br/>    「按怎，敢有啥物代誌？」伊感覺到真意外，所以著緊問伊。<br/><br/>    「田澤先生？你敢是欲我的查某囝？」<br/><br/>    雖然田澤一時無法度了解伊的意思，但是後一秒伊著故意裝出無了解的神情。<br/><br/>    「荒木先生講伊想欲得泰伊茉莉卡露。田澤先生敢討厭泰伊茉莉卡露？」<br/><br/>    「荒木桿按呢佮你講？」田澤無思考的將聲音提懸。<br/><br/>    「嗯。」<br/><br/>    「好，若是按呢，我會佮井野先生商量。請你等到明仔載。」<br/><br/>    老頭目喙裡毋知是咧講啥物，準備欲轉去，但是伊雄雄伸出手來用彼親像樹皮的手來摸田澤的下頦講，「形實在真好。」<br/><br/>    田澤將伊的手推走苦笑，「勿甲我創治啦，老先生。」<br/><br/>    老頭目親像是ui`窗仔門入來的，所以嘛ui`窗仔門出去。家己一?人的田澤心甘的無歡喜用非常緊的速度成長。我無佇的時陣荒木這?人無知是變啥蠓，一定是收買了這?老人。泰伊茉莉卡露進前若是看著我就哭，應該著是咧講伊的困難佮情形。嘛有可能依佮荒木閣較進一步交涉過，雖然是番婦嘛感覺無面見人。伊雄雄起身將門拍開。廣場內底營火的影將番丁的醉態印出來。田澤看向in，前往荒木的宿舍。伊根本無思考到底應該按那做，完全憑伊胸口的激動，拍開門大叫一聲「荒木！」但是看無著荒木的影。田澤一邊沿宿舍、隘寮行，一邊大聲喝，「敢講荒木真正無佇咧！」<br/><br/>    伊最後總算是想起荒木彼?人佇番社，馬上著向番社的方向所走去。渡過吊橋的時陣真緊張，佇穿過穀倉的陰影時，伊雄雄予「田澤先生！」一聲叫牢。轉頭一看，泰伊茉莉卡露靠佇咧細細的橡木樹幹，看起來真鬱卒的款。<br/><br/>    「喂，你teh創啥物，敢是咧等荒木？」<br/><br/>    「毋是！」伊的聲音充滿了生氣的感覺。<br/><br/>    「敢毋是？阿無，荒木彼?人是佇佗位？」<br/><br/>    「去洗溫泉矣。」<br/><br/>    「溫泉，佗位的溫泉？啥物時陣去的？」<br/><br/>    「毋知影。」<br/><br/>    「妳敢是欲做荒木的太太？」<br/><br/>    「毋是。」伊的聲音親像咧掣的款。<br/><br/>    「隱藏嘛無路用，我ui`你阿爸遐聽來的。你已經欲做荒木的……」<br/><br/>    「憨人！」ui`泰伊茉莉卡露甲伊tshenn的目睭內底，會使看著夜色閃閃，親像會發光的款。伊馬上嘛甲伊tshenn轉去，但是看著伊親像貓仔仝款的雙眼開始澹矣。悲傷的田澤予內心升起的憐憫所拍敗。趁內心的放鬆，衝動一直ui`胸口真痛苦的走出來。<br/><br/>    「好，若是欲按呢……」<br/><br/>    田澤雄雄將伊拉到家己的身軀邊。伊鼻著親像獸皮的味。彼款味予伊的頭殼攏麻去矣，袂記得前後的思考佮煩惱，完全變做一?狂野暴亂的查埔人，將伊硬拖入去樹林內底。<br/><br/>    伊予田澤粗魯暴亂的變化所驚著，露出真驚惶的眼神，出於本能想欲掙脫，但是彼款本能真緊著變成激情歡喜身軀的擺動，無偌久全身無力著昏倒去矣。兩?人的身軀倒佇咧發了真密的草地頂懸，草葉仔震動的聲音猶原繼續。<br/><br/>    過了一時仔，田澤一?人ui`樹林內底出來。伊心神不寧的穿過樹仔跤，向猶原超鬧的駐在所的方向偷看，然後真緊表現出一種看起來真驕傲的態度慢慢行過去。雖然腳步有摻一寡仔疲勞，但是伊的心閣有拄正熱情的溫度，不停對家己成為樹林內的野獸這件代誌感覺非常驕傲，著親像代誌用真緊的速度發展仝款。<br/><br/> <br/><br/> <br/><br/>    著算是徛佇明仔載起耀眼的光線下，田澤嘛無感覺到後悔。超出所想的，伊用親像teh揣佮昨暗的回憶有關的彼款眼神，望著歸片的草色。一方面用慰勞的心情拭家己的手腕，另一方面點頭鼓勵伊家己，昨暗的行為毋是一時的衝動，是予隱藏佇心內的意志所引導的。伊發覺這馬家己確實需要井野來繼承伊的這款意志。<br/><br/>井野抑袂到辦公室來。伊的宿舍嘛完全攏無聲音，看無人影。田澤轉到後面偷看探視伙房，看著泰伊茉莉卡露佮井野太太一直用番仔話交談。伊親像逃走款的偷偷離開，佇番社附近搜揣井野，最後看著伊跍佇咧某一?樹仔跤摻番丁談話。但是伊雄雄傳來一句，「結果親像予人佔去然後當作是家己的呢。」田澤過去只有考慮伊眼前的障礙，並且期待家己的生活一時仔野蠻起來。對按呢的伊來講，井野的話聽起來實在是予人真無爽快，所以伊無回答。<br/><br/>    「泰伊茉莉卡露這?人四界甲人吹彈伊變做田澤先生的太太，哈哈哈……」井野認為田澤鬱卒的面看起來真好耍的款，徛起來幌伊的腹肚。<br/><br/>    「我毋是笑詼。」<br/><br/>    「哈哈哈，你到這馬才感覺想袂通嘛無法度矣，著愛娶來做太太囉。」<br/><br/>    「抑毋著攏是荒木彼?人看起來早一步佮老頭目交涉。彼實在予我真困擾。」<br/><br/>    「好啦，伊斑泰莫著由我來交涉。我毋知影伊佮荒木講了啥物，毋過進前你tshua-轉來人頭彼件代誌著真有夠予伊斑泰莫信任你……另外一方面荒木照顧彼?雅烏伊娜給著好矣。哈哈哈……」<br/><br/>    但是真正足奇怪，雅烏伊娜給粗野的魅力佮對荒木的討厭佮怨恨用足緊的速度搖起來，田澤連伊嘛無想欲予荒木的想法一時仔佇胸口頂走盪。<br/><br/>    毋著，泰伊茉莉卡露嘛隱藏無愛輸予雅烏伊娜給的野性，叫醒彼野性是家己的責任。田澤想甲真入神。轉到宿舍了後，昏暗中有人影teh振動。泰伊茉莉卡露將伊壁頂的垃圾衫提落來。伊雙手抱滿滿的衫，看著伊轉來，對伊微微笑。伊盡量勿予眼神交會，出聲問，「你欲創啥物？」<br/><br/>    「我變成了你的太太，所以愛提去洗。」<br/><br/>    伊的單純予伊的心一直跳。真緊這?衝擊變成予伊胸口怦怦喘的物件，這著是昨暗彼?有非常無仝面貌的查某人嗎？「勿閣洗衫矣」，伊一面講，一面予手想起昨暗的彈力用力將伊拉過來。予人想起內地查某人的味ui`頭前直接過來。<br/><br/>    「啥物，塗了白粉啊？」伊閣一襬看著伊塗了粉的面皮，雄雄用手拭掉。<br/><br/>    「是太太予我的……」伊真無膽的偷看伊的面色。<br/><br/>    「彼種物件甲我擲掉！」<br/><br/>    但是泰伊茉莉卡露無法度理解到底伊為啥物遮呢生氣。伊將憨憨徛佇遐的伊拉到面頭前，聲音愈來欲生氣。「彼款衫嘛甲我褪掉，轉去番社重新換番仔布閣再來。」<br/><br/>    Ui`彼一暗開始，身穿番仔衫的泰伊茉莉卡露著睏佇仝一?屋簷跤。隔日載時過來查看狀況的井野叫in家己伐木起一棟新的細厝，細厝完成了後邀請番社的逐家來參加酒席。田澤聽著了後心想，無毋著，我欲佇番社內起細厝。伊欲予泰伊茉莉卡露閣進一步恢復原來的野性，然後家己馳騁佇一種願望內，希望予彼種氣息吞沒消失。仝時，伊清楚了解到這?駐在所的生活佮方針攏愛按照一種?家己的希望完全無仝的意志運作。所以井野的一句話對伊來講，變成了一種非常強的暗示，一直佇伊的心內響起。<br/><br/>    田澤ui`彼工起決定欲出去砍建築的材料。泰伊茉莉卡露將伊的鉅仔佮斧頭搶走，千拜託萬拜託希望伊著愛tshua-伊去。In到距離番社東爿十外町的森林內底。田澤首先看著一欉紅檜著砍落去。頭頂的枝葉發生沙沙的聲音。「砍吧！砍倒吧！」伊感覺親像聽著按呢的聲kah伊催促。「砍倒並且奪走我用幾十年的時間所收藏的精魄吧！」伊感覺樹仔是按呢講的。伊用超出平常的興奮持續揮斧頭。泰伊茉莉卡露看著伊的模樣歸?攏講袂出話。<br/><br/>    彼欉樹仔親像一隻非常大的野獸振動，發出哀號欲倒去的時陣，田澤發出原始快樂的呼喊聲。伊舞動身軀，爬去倒落去的樹幹，閣一擺揮動斧頭將枝葉砍落來。後來，連伊嘛喘袂過氣。伊怦怦喘的胸口內底，雄雄想著欲予泰伊茉莉卡露代替伊去揮動斧頭。<br/><br/>    伊向泰伊茉莉卡露的方向轉過頭來，看著伊背對扁柏樹下跤跍咧，專心想某項代誌。伊爬落來樹幹偷偷行到伊的身軀邊。Ui`身軀後面看去，伊teh用細細的樹枝當作箸，練習夾起手掌頂懸的小石頭送到喙邊。看了一陣以後，發現伊毋是真夾會起來，tsi'm-ma'大粒汗細粒汗。伊感覺家己實在真見笑，佇食飯的時陣嘮嘮叨叨地罵伊用手抓飯食，看來是錯誤的。追求著野蠻、閣較野蠻，我家己卻無貫徹到底。袂當予伊因為這款代誌著變無路用，伊下定決心。「喂，勿閣做彼款代誌矣！」伊佇伊頭頂大聲叫。然後予因為又閣感覺予人罵所以露出真驚眼神的伊提起斧頭。「你嘛試看覓，愛用全身的力量。」<br/><br/>    泰伊茉莉卡露跳到樹幹頂懸開始揮動斧頭。伊身軀的彈性非常好，不斷隨家己的意思變換各種姿勢。田澤看著看著，心漸漸予伊吸過去。穿透過林間的日光，若親像舌頭仝款舐的，佇伊的紅色番仔衫頂留下斑點。伊看著真歡喜，感覺伊予某種勇猛動物的性命力所附身。喔，只有人類有尊貴代誌的想法是毋著的！<br/><br/>    伊的身軀內底又閣湧起了勇猛動物復甦的預感。伊走到樹幹頂，將伊拉落來。番仔衫頂的鈴鐺，響甲足大聲。伊予身軀佮身軀合甲真密。兩?身軀滾入去枝葉當中，砍落來的枝葉噴出足歹鼻的樹液仔味。<br/><br/>    關於家己的興奮感最後墮落成慾望這項代誌，伊一點攏袂後悔。佇結束一工的採伐空課，轉去厝內的路途當中，伊將家己漸漸袂將肉體佮精神分開考慮這件代誌，當作是家己總算吸著真正野蠻的證據然後感覺真自滿。<br/><br/>    路途中，田澤雄雄想欲去番社向伊的老爸報告佇番社起細厝這件代誌。伊斑泰莫聽了伊的話，握著伊的手講家己有一?好囝婿。伊將一塊掛佇梁頂的鹿仔肉切落來，吩咐泰伊莫娜去薰。佇煙薰鹿仔肉的氣味內底，老頭目對伊講族人後擺去拍獵的時陣一定會tshua-伊去。田澤想像家己佮番社男子鬥陣打獵，受著真大的感動。伊看著掛佇咧壁頂的番仔布，滿面春風的講，「到時陣我欲借彼領衫喔，我欲打扮了參恁仝款才出去。」<br/><br/>    「講了好，無問題。」老爸起身，歡喜到擋袂牢，提落來壁頂的番仔衫予伊。<br/><br/>      「你一定足適合。穿看覓。」綴佇咧老爸身軀後面的泰伊茉莉卡露嘛大力的唌伊，「穿看覓，穿看覓。」<br/><br/>      「好！」田澤叫咧，親像去予人附身款的起身，開始親像足討厭款的將警備衫褪落來。穿了充滿番仔身軀頂臭味的圓袖仔衫，纏起丁字布，將番仔布披佇伊的肩頭頂懸。泰伊茉莉卡露續落來將予媒煙燻甲烏的鼎提過來。伊佇了解意思了後，著將額頭伸出去。伊接近彼對閃閃、會發光的目睭，足熱心的將鼎仔灰拭佇伊的額頭頂。畫煞刺青了後，伊後退一步看向伊，拍起手來感嘆，「喔，他趴斯，八來哇（真好的刺青），泰雅族人！」<br/><br/>        「等一下，等一下。」老頭目提出番仔刀，用家己的將刀插佇田澤的腰頂。然後來到泰伊茉莉卡露身軀邊兩?人肩頭靠佇肩頭頂，「打扮做泰雅族人，連內地的警備員嘛變了真猛、真勇敢。」忍袂牢感動講出的伊，挺出胸來親像按那看攏袂sia-n款的看著伊。<br/><br/>        泰伊莫娜將幾?番仔tshua-入來，佇門口邊指咧講，「彼是田澤先生喔，泰伊茉莉卡露的先生的彼?先生喔。」<br/><br/>        番丁認出伊了後發出了讚嘆的聲音，陸陸續續拍起手來叫著「轉過頭來！」、「予阮看一下仔後面！」、「行幾步仔看覓咧！」原來去予人征服的番仔將遐呢濟的熱情壓落來，田澤受到真大的感動，所以著按照指示來行動。<br/><br/>        聽著叫聲了後，有閣較濟的番仔聚集過來。In將細厝櫼予滿，你推我櫼。佇親像野獸的氣味閣有佮野獸仝款的興奮之下，規?細厝親像是欲搖起來仝款。佇四界是壓倒性的吵鬧內底，田澤嘛反覆的跳起來，「我嘛是野蠻人，我袂輸恁喔。」真歡喜的想著家己的行動會使鼓吹in，家己愈來愈予興奮的感覺所影響著。<br/><br/>        最後，伊發出哇的一聲，揮著伊的手骨，抱起目睭頭前的番仔，親像欲將in 推出去款的將in tshua-出去門外口。外口幾仔十?的番仔嘛發出叫聲。伊趁這个機會倒佇草地頂懸的時陣，番仔漸漸ui`遠處將伊圍起來做一道人壁。佇有一寡仔青色的夕陽之下，田澤雄雄ui`人壁內底起來，親像一隻予人關佇籠仔內的野獸，倒正爿不停的來回走動。<br/></font>
<div style='MARGIN:0cm 0cm 0pt'><font size='3'><span>        </span></font></div>
<div style='MARGIN:0cm 0cm 0pt'><font size='3'><span>        </span></font></div><font size='3'><br/></font></div></td></tr></tbody></table></div></div><br /><small>Updated on <abbr class="updated" title="2012-06-13T03:21:32.158Z">&#20845;&#26376; 13, 2012</abbr> by <span class="author"><span class="vcard"><a class="fn" href="mailto:koreasteak@gmail.com">&#26954;&#29275;&#20818;</a></span></span> (<a href="../history.html">Version <span class="sites:revision">12</span></a>)</small><br /></div></div></body></html>