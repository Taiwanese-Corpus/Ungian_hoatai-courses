<html><head><title>ATA098123&#34081;&#32946;&#24237;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../ata098101liam-gi/index.html">ATA098101&#26519;&#24565;&#23452;</a></small></td></tr><tr><td><small><a href="../ata098104li-sun/index.html">ATA098104&#38515;&#20432;&#28147;</a></small></td></tr><tr><td><small><a href="../ata098105bun-hing/index.html">ATA098105&#24373;&#25991;&#39336;</a></small></td></tr><tr><td><small><a href="../ata098108hui-sim/index.html">ATA098108&#39640;&#24935;&#24515;</a></small></td></tr><tr><td><small><a href="../ata098109u-tsiat/index.html">ATA098109&#37912;&#20110;&#25463;</a></small></td></tr><tr><td><small><a href="../ata098111an-ping/index.html">ATA098111&#24278;&#26191;&#24179;</a></small></td></tr><tr><td><small><a href="../ata098112uan-ki/index.html">ATA098112&#32645;&#29740;&#26827;</a></small></td></tr><tr><td><small><a href="../ata098113gi-tsin/index.html">ATA098113&#26954;&#27778;&#33275;</a></small></td></tr><tr><td><small><a href="../ata098115tsu-hun/index.html">ATA098115&#34311;&#36039;&#21211;</a></small></td></tr><tr><td><small><a href="../ata098118bi-tsu/index.html">ATA098118&#29579;&#24494;&#24904;</a></small></td></tr><tr><td><small><a href="../ata098119hui-kuan/index.html">ATA098119&#33674;&#24800;&#35264;</a></small></td></tr><tr><td><small><a href="../ata098121tsing-hian/index.html">ATA098121&#32645;&#25919;&#36066;</a></small></td></tr><tr><td><small>ATA098123&#34081;&#32946;&#24237;</small></td></tr><tr><td><small><a href="../ata098124sing-ing/index.html">ATA098124&#34311;&#32854;&#35424;</a></small></td></tr><tr><td><small><a href="../ata098125nga-ting/index.html">ATA098125&#35377;&#38597;&#23159;</a></small></td></tr><tr><td><small><a href="../ata098126siau-ham/index.html">ATA098126&#34311;&#31601;&#28085;</a></small></td></tr><tr><td><small><a href="../ata098127hing-bun/index.html">ATA098127&#24373;&#39336;&#25991;</a></small></td></tr><tr><td><small><a href="../ata098129phai-suan/index.html">ATA098129&#21555;&#27803;&#29831;</a></small></td></tr><tr><td><small><a href="../ata098131gi-kiat/index.html">ATA098131&#26446;&#23452;&#28500;</a></small></td></tr><tr><td><small><a href="../ata098132tshian-hui/index.html">ATA098132&#26446;&#33418;&#24935;</a></small></td></tr><tr><td><small><a href="../ata098134tshai-iong/index.html">ATA098134&#35613;&#37319;&#23481;</a></small></td></tr><tr><td><small><a href="../ata098135it-kiat/index.html">ATA098135&#40643;&#19968;&#20625;</a></small></td></tr><tr><td><small><a href="../ata098137tik-kong/index.html">ATA098137&#38515;&#24503;&#20809;</a></small></td></tr><tr><td><small><a href="../ata098140hiok-ting/index.html">ATA098140&#38515;&#37057;&#23159;</a></small></td></tr><tr><td><small><a href="../ata098141kui-ui/index.html">ATA098141&#26519;&#23395;&#32173;</a></small></td></tr><tr><td><small><a href="../ata098142bun-i/index.html">ATA098142&#24373;&#25991;&#24609;</a></small></td></tr><tr><td><small><a href="../ata098143kiat-ju/index.html">ATA098143&#21129;&#28500;&#28189;</a></small></td></tr><tr><td><small><a href="../ata098146ui-ni/index.html">ATA098146&#24464;&#26256;&#22958;</a></small></td></tr><tr><td><small><a href="../ata098147ui-ting/index.html">ATA098147&#26041;&#38859;&#23159;</a></small></td></tr><tr><td><small><a href="../ata098149po-giok/index.html">ATA098149&#26041;&#23542;&#29577;</a></small></td></tr><tr><td><small><a href="../ata098151ka-ju/index.html">ATA098151&#35377;&#23478;&#29788;</a></small></td></tr><tr><td><small><a href="../ata098181ka-iong/index.html">ATA098181&#39015;&#20339;&#23481;</a></small></td></tr><tr><td><small><a href="../ata099135ik-ham/index.html">ATA099135&#37041;&#20134;&#28085;</a></small></td></tr><tr><td><small><a href="../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2012shoatai/8996682833949626768"><h3><span class="entry-title">ATA098123&#34081;&#32946;&#24237;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><font size='3'><span style='color:gray' lang='EN-US'>p.207-208 </span><span>蔡育庭</span></font></p>

<p><font size='3'><span style='color:gray' lang='EN-US'>p.209-210 </span><span>方寶玉</span></font></p>

<p><span style='color:gray' lang='EN-US'><font size='3'> </font></span></p>

<p><font size='3'><span>玉蘭花</span> <span lang='EN-US'>/</span><span>呂赫若</span></font></p>

<p style='text-indent:24.0pt'><font size='3'>少年時代翕的阮家族的相片，到今我閣保存<font color='#ff0000'>頗頗</font>仔二十張。<span style='font-family:Taigi Unicode;background:#ffffee' lang='EN-US'>In</span>全部攏已經<font color='#0000ff'>褪</font>色，變做深茶色，其中有寡仔連面模攏無啥清楚，一片茫霧：但是煞猶原會得予我一看就想起當時家庭生活的氣氛。影中人物大部分攏已經過身<font color='#ff0000'>阿</font>，有阿媽、阿姆、阮阿母等等、以扛出門埕內的交椅、<font color='#0000ff'>配上盆栽為背景</font>，穿<font color='#ff0000'>著</font>滾五彩條紋的衫、裙，<font color='#0000ff'>一面的嚴肅</font>。遮的相片中大部分攏有少年的我，司奶倚佇阿媽抑是阿母身邊，<span style='font-family:Arial;color:black' lang='EN-US'>in</span>雖然握<font color='#ff0000'>著</font>我的手，但是煞分明無法度顧我，只是<font color='#0000ff'>死丁丁</font>挽著頷頸看鏡頭。</font></p>

<p style='text-indent:24.0pt'><font size='3'>我佇大正三年出世<font color='#666666'><span style='font-family:Arial' lang='EN-US'>[</span><span>也</span></font><span style='text-indent:24pt'>就是一九一四年</span><span style='text-indent:24pt;font-family:Arial' lang='EN-US'><font color='#666666'>]</font></span><span style='text-indent:24pt'>，假使<font color='#ff0000'>說</font></span><span style='text-indent:24pt'>翕遐的相片時我是七歲</span><span style='text-indent:24pt'>，按呢差不多是大正九年前後囉。講起彼<font color='#ff0000'>個</font>時陣，是</span><span style='text-indent:24pt'>翕影</span><span style='text-indent:24pt'>閣真罕得的年代，加上</span><span style='text-indent:24pt'>阮兜又是佇離開都市足遠的庄跤所在</span><span style='text-indent:24pt'>，所以</span><span style='text-indent:24pt'>阮會翕遮爾濟相片</span><span style='text-indent:24pt'>，佇熟似當時社會狀況的人來講，應該是一件足不可思議的代誌。而且看覓</span><span style='text-indent:24pt'>遮的相片就會使知影，不管服裝也好</span><span style='text-indent:24pt'>抑是背景也好，攏無像是相隔足久的，尤其伊的模樣強欲仝款，因此真有可能是仝一年</span><span style='text-indent:24pt'>翕的。干單我的手邊就</span><span style='text-indent:24pt'>閣有二十張左右，可見當時</span><span style='text-indent:24pt'>翕落來的數量相當可觀。總講一句，佇按呢的庄跤所在，單單一年內底就翕遮爾濟，確是一件予人驚疑的代誌。講到當時，一寡人</span><span style='text-indent:24pt'>閣相信</span><span style='text-indent:24pt'>翕了相片，影跡就予奪走一層，人也會消瘦落去，所以大部分的人攏討厭翕相，只有阮兜按呢連煞一直翕，這一點也是無法度理解的代誌</span><span style='text-indent:24pt'>。我按呢講</span><span style='text-indent:24pt'>，也並無表示阮一家伙仔是特別「開化」的，</span><span style='text-indent:24pt'>到今我猶原會記得逐擺欲</span><span style='text-indent:24pt'>翕相的時，阿母總是叮嚀我：「<font color='#0000ff'>翕了相</font>，人會變瘦呢。」由此可見，阮厝裡的人內心也是真無合意翕相的。無定著有人會問按呢為什麼</span><span style='text-indent:24pt'>閣愛</span><span style='text-indent:24pt'>翕遐爾濟相片咧？老實講，彼是因為當時阮兜有一位蝹先生，名叫鈴木善兵衛的翕影師的緣故，此外我</span><span style='text-indent:24pt'>閣想，我彼个唯一的阿叔又是受過新時代文化洗禮的人物，平常</span><span style='text-indent:24pt'>佇厝裡凡事攏用高壓的方式，可能就是彼</span><span style='text-indent:24pt'>个阿叔強欲逐家</span><span style='text-indent:24pt'>翕的。這位鈴木善兵衛是阿叔按伊所留學的東京</span><span style='text-indent:24pt;font-family:Taigi Unicode' lang='EN-US'>tshuā</span><span style='text-indent:24pt'>轉來的日本人</span><span style='text-indent:24pt' lang='EN-US'>(</span><span style='text-indent:24pt'>當時佇厝裡無以內地人稱呼日本人</span><span style='text-indent:24pt' lang='EN-US'>)</span><span style='text-indent:24pt'>，這个人就是我<font color='#0000ff'>想</font></span><span style='text-indent:24pt'><font color='#0000ff'>佇遮</font>談論的人物。</span></font></p>

<p><font size='3'><span style='font-family:Arial;color:black' lang='EN-US'>    </span><font color='#0000ff'>只因想</font>談論大正九年前後阮兜有一个名叫鈴木善兵衛的蝹先生，所以才提起翕相的代誌，結果話就搝長<font color='#0000ff'>阿</font>。佇遮我想進入正題，不過照順序，恐<font color='#0000ff'>經</font>愛先提起<font face='新細明體' color='#666666'>佮</font>彼位食客仁兄<span style='font-family:Taigi Unicode' lang='EN-US'>tshuā</span>轉來厝裡的阿叔。而且為<font color='#0000ff'>了</font>講阿叔，我想我也是愛<font color='#0000ff'><span lang='EN-US'>u</span>í</font>阿祖講起，無定著話才會使講<font color='#0000ff'>較更加</font>順一寡仔。</font></p>

<p><font size='3'><span style='font-family:Arial;color:black' lang='EN-US'>    </span>阿祖佇現子時阮徛起的部落徛<font color='#0000ff'>腳</font>進前，窮甲搭地，四界流浪，綴<font color='#0000ff'>著</font>查埔祖做過所有的勞動。就<font color='#0000ff'>使</font>按呢，日子<font color='#0000ff'>假那</font>猶是過<span lang='EN-US'>kah</span>真散赤。毋過聽講阿祖自細漢就是一个罕見的狡怪囡仔，人真有氣魄，十八歲死老爸以後，就靠家己的一雙手飼大四个小弟，可見是一个<font color='#0000ff'>自細</font>就無簡單的人物。</font></p><p><span><font size='3'><br/></font></span></p><p><font size='3'><span style='color:gray' lang='EN-US'>p.211-214 </span><span>方寶玉</span></font></p>

<p><font size='3'><span style='color:gray' lang='EN-US'>p.215-218 </span><span>蔡育庭</span></font></p>

<p><font size='3'>以前，一擺閣一擺佮我講日本仔足可怕的，毋就是阿母家己<font color='#0000ff'>呢</font>？阿母的講法予我感覺矛盾，毋知影應該相信佗一種講法才好。如今想起來，我當時根本無法度知影阿母講日本仔可怕，只不過是為著予我<span lang='EN-US'>m</span>à<span lang='EN-US'>i</span>吼爾爾。所以我開始想：假使日本仔真正無恐怖，按呢下擺拄著的時陣，就<span lang='EN-US'>m</span>à<span lang='EN-US'>i</span>閃避<font color='#0000ff'>吧</font>，是按呢下定決心<font color='#0000ff'>啊</font>，毋過一<font color='#0000ff'>但</font>拄著，彼个佇起風的日子，看著伊佇玉蘭花樹跤共彼个烏烏的物件照過來時所感受著的恐怖閣一擺浮現心頭，所以我猶原跤底抹油趕緊逃走。</font></p>

<p><font size='3'>　　就算按呢，阿兄和遐的叔伯兄弟攏佇我不知不覺當中，和鈴木善兵衛親近<font color='#0000ff'>啊</font>。到今我閣會記得，阿兄有時會佮阿爸講起伊，有時閣會走去伊的房間耍到真<font color='#0000ff'>晚</font>閣毋轉來睏，有時閣佮伊同齊去釣魚，遐爾快活的模樣。我漸漸有淡薄仔欣羨阿兄<font color='#0000ff'>啊</font>。<font color='#0000ff'>敢若</font>只有我一个人予留佇遐，有夠稀微。「彼个日本仔無恐怖<font color='#0000ff'>嘛</font>？」假使會使，我也足想佮彼个日本人tshit迌，我偷偷按呢想，按呢向阿兄問。「袂啦，足好耍呢。根本就無啥物可怕的。」阿兄講甲笑出來。是<font color='#0000ff'>嘛</font>？我暗暗思量，心肝底也是半信半疑。「毋相信？好<font color='#0000ff'>吧</font>，按呢就予你看覓好啦。」阿兄探頭看我<font color='#0000ff'>一眼</font>又閣講：「予你看覓我騎去『煎餅』肩胛頭。」﹝日語煎餅佮善兵衛諧音﹞「肩胛頭？」「<font color='#0000ff'>對</font>啊，騎去肩胛頭我就變成大將啦。看予好勢吧。」「嗯。」</font></p>

<p><font size='3'><span lang='EN-US'>    </span><span>已經是黃昏時分，阿兄去找鈴木善兵衛，真快就轉來啊。「有啦有啦，緊去。」阿兄搝著我的手就硬拖勒走。「無愛，我無愛。」我也是會驚，強欲哭出來啊，毋過阿兄的氣力大，我無法度抵抗。阿兄佮我搝入去會使看清大埕彼欉玉蘭花樹的彼个護龍煞尾，叫我愛好好看咧，就家己行出去。我揤著因為不安煞跳動的胸坎，共一張椅仔搬去窗仔跤，細膩</span><span lang='EN-US'>peh</span><span>起去。透過窗仔，我看著黃昏時分的大埕就在眼前。鵝</span><span lang='EN-US'>ka̍h ka̍h</span><span>叫，挺著胸坎行過去。無一睏仔，阿兄佮鈴木善兵衛佇玉蘭花樹跤出現。我強欲袂喘氣，毋敢吐大氣。就在我的眼前，阿兄</span><span lang='EN-US'>peh</span><span>上玉蘭樹，然後騎佇鈴木善兵衛肩胛頭頂懸。紲落來，兩人竟然唱起歌佇遐踅起圓箍仔。我忍袂牢笑出來啊。阿兄也咧笑，伸手向我做一個手勢。看著</span><span style='font-family:Taigi Unicode;color:black' lang='EN-US'>in</span><span>兩</span><span>个彼種五仁的模樣﹝五仁表示行為滑稽、詼諧﹞，我終於想著確實是無可怕的，也感覺會使佮伊親近啊。「按怎，一點攏無可怕是不是？叫伊煎餅，伊閣會笑笑應聲咧。毋相信會使試看覓。」阿兄閣加一句。「嗯。」我也有淡薄仔想欲騎去伊的肩胛頭啊。毋過，日本人恐怖的淺意識也是料想袂到的激烈，以後真久一段時間，猶原無法度佮伊親近。</span></font></p>

<p><font size='3'><span lang='EN-US'>    </span><span>毋過，根據阿母的講法，我一旦佮鈴木善兵衛好啊，就一日到暗共人纏牢牢，天色暗啊閣毋肯離開伊。講到遮，我忍袂牢閣會想起足濟佮鈴木善兵衛耍的快樂記憶。雖然我是漸漸才佮伊親近的，毋過遐爾驚伊的我，是按怎閣會佮伊接近的呢？到今我以經想袂起細節，但是因為我一直欣羨阿兄</span><span style='font-family:Taigi Unicode;color:black' lang='EN-US'>in</span><span>會使</span><span>佮伊遐爾好，所以予阿兄</span><span lang='EN-US'>in</span><span>搝去佮伊接近，這一點應該袂毋著。到今猶原記得的快樂記憶，強強攏是佮伊好以後的代誌。</span></font></p>

<p><font size='3'><span lang='EN-US'>    </span><span>我先想起來的是食暗頓了後走去鈴木房間</span><span>tshit</span><span>迌的往事。因為阿兄<span lang='EN-US'>in</span>攏已經上公學校﹝日據時期供台灣子弟就讀的小學﹞，所以入夜以後就提著課本到伊的房間請伊教。外面是</span><span>暗趖趖，干焦護龍煞尾的鈴木善兵衛的房間光</span><span style='font-family:Taigi Unicode' lang='EN-US'>iānn iānn</span><span>，光線溢到外口，得意親像唱歌一般的阿兄</span><span style='font-family:Taigi Unicode' lang='EN-US'>in</span><span>讀冊的聲音，朗朗的傳過來。閣會記得聽著遮的時陣，我就按捺</span><span>袂著啊，當咧洗跤也匆匆洗一半就傱過去。入去房間以後所看著的光景，快樂甲像做夢仝款。阿兄</span><span lang='EN-US'>in</span><span>共方形的桌仔圍咧，桌頂展開課本，若親像吵鬧的粟鳥仔，各人任意朗讀著課本。一身和服打扮的鈴木善兵衛坐佇正面看左右的人，伊彼个予光明的石油燈光照亮的面容浮著笑容，一面的歡喜。我看咧看咧，阿兄</span><span lang='EN-US'>in</span><span>時不時偷看鈴木善兵衛，若像欲邀來褒嗦雄雄共聲說提高。但是，這種一本正經的讀冊畫面無法度擋真久，真緊就亂啊，紲落來是共鈴木善兵衛圍咧鬧作一片。阿兄</span><span lang='EN-US'>in</span><span>也無客氣啊，搝伊的和服，抑是</span><span lang='EN-US'>peh</span><span>上伊的肩胛頭頂懸，笑甲東倒西歪。「煎餅，好吃喔，我欲吃囉。」「足甜的煎餅啊。」「大餅，足大的煎餅。」</span><span lang='EN-US'>in</span><span>按呢笑咍咍，連鈴木善兵衛也開喙笑啊。</span></font></p>

<p><font size='3'><span lang='EN-US'>    </span><span>紲落來是伊講故事。這个時陣，阮攏安靜落來啊，定定看伊的喙。伊的故事是火燒山、割舌粟鳥仔、浦島太郎、桃太郎等等，因為伊一面講一面比動作，所以雖然阮聽無伊的日本話，猶是非常趣味。夜深啊，阿母已經叫幾若擺，阮猶是回答講「猶無想袂睏啊」，就是毋肯對伊的房間出來，閣愛伊繼續講落去。這種情形煞予伊歹作人啊。一工下暗，伊當咧講桃太郎。這个故事已經聽過幾若擺啊，毋過猶原真趣味，尤其我閣坐佇桌仔頂，開喙笑袂煞。當伊講著破開桃仔，桃太郎出生的時陣，鈴木善兵衛若像指我按呢說：「桃太郎就像你遮大細。」阿兄</span><span lang='EN-US'>in</span><span>大笑看我喝：「桃太郎，桃太郎。」我也只是捌桃太郎這个詞，如今煞予稱作桃太郎，一睏仔就得意起來，起身那大聲喝「我是桃太郎」那跳，煞無細膩摔到桌仔跤。我是家己摔落來的無毋著，毋過我也是大聲吼。阿兄</span><span lang='EN-US'>in</span><span>就恥笑我講：「喂喂，桃太郎哭啦。」我更加受氣，抽痛佮憤怒予我愈吼愈大聲。「莫哭啦。桃太郎袂哭的。」鈴木善兵衛共猶是賴佇塗跤的我抱起來，對我笑，毋過阿兄</span><span lang='EN-US'>in</span><span>猶原佇邊仔恥笑我，結果我按怎也無法度停止哭聲。鈴木善兵衛提我無法，干焦愣佇遐。毋過，我煞感覺著伊的目睭有溫暖的關切投射佇我身上。彼種仁慈善良的眼神予我忍袂牢感覺淡薄仔後悔，仝時煞又佇心湖內斟滿歡喜。這是我第一擺予伊抱佇懷中，這个舉動使存在佇我心內對伊的畏懼完全洗清，就像予抱佇阿母懷中仝款，予我感覺滿心的甜蜜。我感覺對不起伊，足想欲佮伊講我只是因為受阿兄</span><span lang='EN-US'>in</span><span>的氣才哭，毋過閣感覺這傷歹勢啊，只好予家己繼續發出一點也無悲傷的哭聲，一直到家己停止。</span></font></p>

<p><span><font size='3'>有這件代誌以後，我對鈴木善兵衛感覺加幾若倍的親密。有幾若擺，早頓攏猶未吃煞就要走去伊遐，予阿母罵了一頓。</font></span></p><p><span><font size='3'><br/></font></span></p><p><font size='3'><span style='color:gray' lang='EN-US'>p.219-220 </span><span>蔡育庭</span></font></p>

<p><font size='3'><span lang='EN-US'>    </span><span>日時的時陣，伊罕呢佇厝，敢若定定佮阿叔做伙出門，毋過黃昏的時陣，一定會轉來。日時有時仔佇厝，我當然毋離開伊。我感覺真奇怪，是按怎我會對伊感覺遮爾親近，伊閣有啥物辦法使我遮爾好親近咧？到今，我也是會提出伊翕的家族相片來看，毋過，按怎看攏無法度想起伊的面容。我所會當想起來的，就只有穿和服、面笑笑的一个和氣少年人的模樣爾爾。尤其佇一片青翠的田園內佮伊散步時的伊的形影，只要共目睭瞌起來就會佇目睭底浮現。彼一陣阿，我攏叫伊「木」，彼是因為我的喙舌猶袂曉轉動，所以共鈴木叫成「木」，伊一定會大聲應聲。毋免講，我是予交代愛叫伊歐吉桑的，毋過我猶原感覺叫「木」較輕鬆自在，所以從來無用歐吉桑稱呼過伊。我閣會記得伊叫我「虎仔」，這是因為我相虎的原因。</span></font></p>

<p><font size='3'><span lang='EN-US'>    </span><span>鈴木善兵衛佮意釣魚。日時，只要佇厝，就定定共相機揹佇肩胛頭去釣魚。因為我袂使綴伊去，所以逐擺這个時陣我攏會吼。終於有一天，伊</span><span lang='EN-US'>tshuā</span><span>我去田園。會記得是熱天真熱的日子，彼時所看的明豔日頭的田園情景，一直留佇我的目睭底。青翠的稻田，青翠的竹林，猶有青翠的山，展現佇阮的眼前，彼種青</span></font></p>

<p><font size='3'><span lang='EN-US'>l</span><span>ì</span><span lang='EN-US'>ng-l</span><span>ì</span><span lang='EN-US'>ng</span><span>的青色，遐爾清爽就映入我的頭殼內。阮兜就起佇田園中心，北爿有一排加上相思樹的竹林，東西兩爿是小河流，南爿的稻田盡頭有甘蔗園。阮沿西爿的溪仔墘行。溪仔墘頂生真濟相思樹佮竹子，佇根的所在開了紅的、黃的野花，蝶仔四界飛舞。竹林內猶有不知是啥物品種的鳥仔咧啼叫，竹仔頂有鴟鴞咧踅。位竹林空縫看過去，河水掣流，拄到石頭就激起白色的沫。我若像接觸到未知的世界，心莫名歡喜起來。鈴木善兵衛行佇頭前，我提魚籠仔綴佇後頭。一直行到南爿，欲來到甘蔗園阿，遐有水車舂米房，圳頭的水閘關起來阿，水靜靜流，河水形成小小的掣流浡白沫打轉。鈴木善兵衛共纏佇伊頷頸的巾仔㨨開囥佇草仔頂懸，「虎仔阿，你坐遮，坐落來。」伊硬揤我坐落來，伊家己撥開雜草，創好一个地點就跍落來釣魚。位竹林間的空縫落落來的日頭真猛，無偌久我的額頭就攏是汗。但是，四週圍煞遮爾安靜，予我會使聽到風吹過甘蔗葉仔的</span><span lang='EN-US'>s</span><span>ú</span><span lang='EN-US'>-s</span><span>ú聲，水車有時響起的水聲佮杵的聲。有時飛來的鳥仔啾啾幾聲就閣飛走，也予我帶來無比的稀微。</span></font></p>

<p><font size='3'><span>鈴木善兵衛看水面，無越頭就講了啥物，若像是「虎仔，干會忝？」我聽無，所以恬恬無回答，伊越過頭笑一下。干若是遮我就感覺心滿意足阿。就按呢佮伊做伙，我就會使放一百粒心，所以我也回伊一個笑講：「木，干有魚仔？」只是因為語言袂通，所以伊只嗯兩聲頕頭。「木，暗時請阿母煮，咱做伙食吧。」「嗯嗯。」鈴木善兵衛又閣越過頭笑阿。我䖙</span><span lang='EN-US'>(the)</span><span>佇草埔仔，看足藍足藍的天。身軀若像浮佇空中，毋過日頭實在</span><span lang='EN-US'>siunn</span><span>強烈阿，只好共目睭瞌起來。</span></font></p>

<p><font size='3'><span lang='EN-US'>    </span><span>這擺以後，鈴木善兵衛逐擺去釣魚攏會</span><span lang='EN-US'>tshuā</span><span>我去。其實，根據阿叔的講法，若像也無去釣過幾若擺。</span></font></p><p><span><font size='3'><br/></font></span></p><p><font size='3'><span lang='EN-US'>p.224-227 </span><span>蔡育庭</span></font></p>

<p><font size='3'><span lang='EN-US'> </span><span>因為我的叔伯兄弟攏已經轉去厝，所以消息真緊就傳開啊，逐家攏像</span><span lang='EN-US'>ph</span><span>á</span><span lang='EN-US'>ng</span><span>去啥物寶貴的物件仝款驚甲講袂出話。阮做伙衝出去。鈴木善兵衛這時佇玉蘭花樹腳。這一工也是透風的日子，伊就像阮第一擺看著伊時按呢徛咧。無仝款的是伊穿的是和服，今仔日卻是一身的洋服。伊看著阮，向阮揲手。我的叔伯兄弟隨走過去，我煞越過身傱入去厝，因為我目箍紅，差一屑仔吼出來。我擱想著應該愛去揣阿母問清楚。</span></font></p>

<p><font size='3'><span lang='EN-US'>    </span><span>廚房內，阿母佮阿拇</span><span lang='EN-US'>in</span><span>佇細漢查某祖的指點下，無閒刣雞，是欲予鈴木紮走的。「阿母，阿母。」我叫一聲。「莫吵，去外口耍啦。阿母咧無閒。」阿母真正真無閒的款，連頭也毋肯越過來。「鈴木先生欲轉去東京啦，所以逐家攏咧無閒，你去外口耍吧。」細漢查某祖向一面悲傷的我講。原來是誠實的。我感覺我的心熊熊破一空。我想起我尚關心的人。為啥物欲轉去？伊欲轉去的彼个所在，是按怎的一个所在？假使我也會使佮伊作伙去</span><span lang='EN-US'>……</span><span>無定著伊是無佮意我，所以才欲轉去吧</span><span lang='EN-US'>……</span><span>聚者必散，我的內心第一擺有這種孤獨的感覺。我敢講，這是我這世人第一擺體會著的。</span></font></p>

<p><font size='3'><span lang='EN-US'>    </span><span>這工下晡，阮終於送走鈴木善兵衛，彼一幕的情景，</span><span><font color='#444444'>到今若像擱佇眼前。風勢</font></span><span>仝款強，下晡天氣轉啊，天頂滿是烏雲。大埕的雞，羽毛予風吹來吹去，看起來真冷的樣。叔父欲送伊去基隆，</span><span lang='EN-US'>in</span><span>兩人相約出門。叔父捾皮箱。鈴木善兵衛笑笑，看起來真寂寞，毋過我煞會記得彼種表情，若像是佮家己的內心咧相打。伊看著我時，笑笑徛咧無動。聽講伊是按了呢向我講的：「虎仔，虎仔，咱做伙去</span></font></p>

<p><font size='3'><span>坐火車吧。」毋過我煞抱阿母的手不肯放。其實我是足歡喜的，也足希望伊真正按呢做，但是我因為伊的離開咧受氣，所以才會按呢表示我的不依。厝內的兩隻狗若像是因為看著遮爾濟厝入的人同齊行出大埕，感覺真暢，佇遐拼性命吠。阿兄</span><span lang='EN-US'>in</span><span>有的搝鈴木善兵衛的手，有的吊佇伊的肩胛頭，若像欲借按呢沖散離別的悲傷。細漢查某祖佮阿母</span><span lang='EN-US'>in</span><span>送道內庭就無擱行啊。「我會擱轉來。多謝逐家，請逐家保重。」鈴木善兵衛深深鞠躬。就算語言袂通，</span><span lang='EN-US'>in</span><span>抑是頇顢的頕頭，然後就用笑容來表達所有的感情啊。我擱會記得，鈴木善兵衛攑頭，遐爾寂寞的行路，細漢查某祖的目睭滿是目屎，伊講：「天氣遐爾歹，船袂有代誌吧？媽祖婆啊，請保庇</span><span lang='EN-US'>……</span><span>」</span></font></p>

<p><font size='3'><span lang='EN-US'>    </span><span>厝頂，粟鳥仔咧叫。阿爸佮阿伯欲去車頭，所以做伙行去竹叢外口。阿兄</span><span lang='EN-US'>in</span><span>也對後壁走過去。看著這種情形，我也熊熊離開阿母傱過去。想著以後攏看袂著鈴木善兵衛，悲傷浮現心頭，目箍煞紅起來。我想起有一擺我吼袂煞，甲伊創甲毋知欲按怎的往事，感覺袂使擱予伊看到我吼啊，所以頕頭硬咬喙唇。紲落來，我佇風中聽著鈴木善兵衛講一句「再見」，攑頭看，伊笑笑揲手。徛佇門樓腳的阿兄</span><span lang='EN-US'>in</span><span>也咧喝「再見」。毋過，我無喝。一種莫名的受氣予我看向別的所在，我看向伊捌</span><span lang='EN-US'>tshuā</span><span>我去釣魚的河邊竹叢附近。我佇內心偷偷佮家己講：我以後攏不欲去遐啊，一个人去也無意思，擱出力咬喙唇。</span></font></p>

<p><font size='3'><span lang='EN-US'>    </span><span>稻田一片殕殕，風真透，而且擱落綿綿仔雨。連樹仔的青也若像徛黃按呢。鈴木善兵衛的身影漸漸變遠，阿兄</span><span lang='EN-US'>in</span><span>若像予吸引一直像伊彼爿走過。毋過</span><span lang='EN-US'>in</span><span>馬上就予阿伯趕轉來啊。阿伯講風遮爾透，趕緊轉厝內。阿兄</span><span lang='EN-US'>in</span><span>卻毋肯，徛佇門樓腳拼性命喝；「再見！再見！</span><span lang='EN-US'>…..</span><span>」</span></font></p>

<p><font size='3'><span lang='EN-US'>    </span><span>鈴木善兵衛的背影佇竹叢遐越過彎就無去啊，阿兄</span><span lang='EN-US'>in</span><span>那喝那衝到大埕。我嘛綴</span><span lang='EN-US'>in</span><span>去。大埕內已經看袂見細漢查某祖佮阿母</span><span lang='EN-US'>in</span><span>啊。四界靜甲連鵝仔攏予阮驚甲共頷頸攑起來。阿兄</span><span lang='EN-US'>in</span><span>像猴山仔</span><span lang='EN-US'>peh</span><span>上玉蘭花樹。我攑頭看，一蕊花也無。「無花啦。」阿兄聽著我按呢講，對面頂看我講：「阿西，毋是欲挽花啦。是欲看鈴木阿叔啊。」我聽了也</span><span lang='EN-US'>peh</span><span>起去。因為傷急，所以腳手慄慄掣</span><span lang='EN-US'>peh</span><span>袂起去。真無簡單才佇樹身踏著一个所在，毋過這个時陣我煞熊熊感覺共鈴木善兵衛的面容放袂記。頭堵仔才分手，毋過按怎攏想袂起來。我擱</span><span lang='EN-US'>peh</span><span>甲懸稍可仔，這个時陣風敢若愈來愈強啊，樹枝大力搖動，一無細膩就有可能落落來。阿兄</span><span lang='EN-US'>in</span><span>愈</span><span lang='EN-US'>peh</span><span>愈懸。我總算掠絚啊，看向田，鈴木善兵衛佮阿爸</span><span lang='EN-US'>in</span><span>已經看袂著啊，只有佇甘蔗園內做工的男女工人的影。「看袂著嘛，你騙我。」我受氣向阿兄叫。「阿西，遐爾低的所在哪有可能看得著。」阿兄的回答對風聲傳過來。我按算擱</span><span lang='EN-US'>peh</span><span>起去，毋過樹枝攏予阿兄</span><span lang='EN-US'>in</span><span>硩彎啊，加上風一直搧，我根本無法度擱起去。「阿兄，真正看得著呢？」「誰騙你？當然看得著啊。頭堵仔行到橋頂。」「面也會使看清楚呢？」「會使。」「我也欲看。」「阿西，袂想起來呀？」佇</span><span lang='EN-US'>s</span><span>ú</span><span lang='EN-US'>-s</span><span>ú響的玉蘭花樹葉仔聲中，阿兄的聲清楚傳來，毋過我就是無法度擱</span><span lang='EN-US'>peh</span><span>起去。目前這種懸度，風吹來，帶來淡薄仔簸，我腳手慄慄掣，只有死死抱樹身。「哇，鈴木阿叔越過頭啦。」「阿叔佮伊咧開講。」「再見啦。」聽著阿兄</span><span lang='EN-US'>in</span><span>遮的話，我只有喝：「予我看，予我看啦</span><span lang='EN-US'>……</span><span>」我就抱樹身吼起來啊。</span></font></p></div></td></tr></tbody></table></div></div><br /><small>Updated on <abbr class="updated" title="2012-06-23T21:53:44.411Z">&#20845;&#26376; 23, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="history.html">Version <span class="sites:revision">13</span></a>)</small><br /><br /></div><hr /><div><b>Attachments (7)</b><br /><br /><div class="hentry attachment" id="https://sites.google.com/feeds/content/site/2012shoatai/6351603571342558481"><a class="entry-content entry-title" href="final-ATA098123.xlsx">final-ATA098123.xlsx</a> - on <abbr class="updated" title="2012-06-15T06:29:18.899Z">&#20845;&#26376; 15, 2012</abbr> by <span class="author"><span class="vcard"><a class="fn" href="mailto:cheer0531@gmail.com">Amber Tsai</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/6020040313922343122"><a class="entry-content entry-title" href="&#21570;&#36203;&#33509;-&#29577;&#34349;&#33457;0530.doc">&#21570;&#36203;&#33509;-&#29577;&#34349;&#33457;0530.doc</a> - on <abbr class="updated" title="2012-05-30T05:07:30.792Z">&#20116;&#26376; 30, 2012</abbr> by <span class="author"><span class="vcard"><a class="fn" href="mailto:cheer0531@gmail.com">Amber Tsai</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/3729394998985071938"><a class="entry-content entry-title" href="&#29577;&#34349;&#33457;.ppt">&#29577;&#34349;&#33457;.ppt</a> - on <abbr class="updated" title="2012-05-24T05:37:32.933Z">&#20116;&#26376; 24, 2012</abbr> by <span class="author"><span class="vcard"><a class="fn" href="mailto:cheer0531@gmail.com">Amber Tsai</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/6522866777526864257"><a class="entry-content entry-title" href="&#21570;&#36203;&#33509;-&#29577;&#34349;&#33457;0502.doc">&#21570;&#36203;&#33509;-&#29577;&#34349;&#33457;0502.doc</a> - on <abbr class="updated" title="2012-05-02T10:11:21.615Z">&#20116;&#26376; 2, 2012</abbr> by <span class="author"><span class="vcard"><a class="fn" href="mailto:cheer0531@gmail.com">Amber Tsai</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/7547111364515348130"><a class="entry-content entry-title" href="&#21570;&#36203;&#33509;-&#29577;&#34349;&#33457; (p207-208).doc">&#21570;&#36203;&#33509;-&#29577;&#34349;&#33457; (p207-208).doc</a> - on <abbr class="updated" title="2012-04-18T10:56:50.169Z">&#22235;&#26376; 18, 2012</abbr> by <span class="author"><span class="vcard"><a class="fn" href="mailto:cheer0531@gmail.com">Amber Tsai</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/2502556125230163875"><a class="entry-content entry-title" href="siukai-ATA098123.xlsx">siukai-ATA098123.xlsx</a> - on <abbr class="updated" title="2012-03-13T19:17:53.031Z">&#19977;&#26376; 13, 2012</abbr> by <span class="author"><span class="vcard"><a class="fn" href="mailto:cheer0531@gmail.com">Amber Tsai</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/8929508161514052004"><a class="entry-content entry-title" href="ATA098123.xlsx">ATA098123.xlsx</a> - on <abbr class="updated" title="2012-02-22T19:38:58.983Z">&#20108;&#26376; 22, 2012</abbr> by <span class="author"><span class="vcard"><a class="fn" href="mailto:cheer0531@gmail.com">Amber Tsai</a></span></span> (Version <span class="sites:revision">1</span>)</div></div></div></td></tr></table></body></html>