<html><head><title>ATA098108&#39640;&#24935;&#24515; (Version 7)</title></head><body><div class="hentry webpage" id="https://sites.google.com/feeds/content/site/2012shoatai/3412020015132886391"><h3><span class="entry-title">ATA098108&#39640;&#24935;&#24515;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><br/>
<p style='MARGIN:0cm 0cm 0pt;TEXT-ALIGN:center' align='center'><font color='#000000'><font size='6'><span>無醫村</span><font face='Calibri'> </font><span>李炳崑譯</span></font></font></p>
<div style='MARGIN:0cm 0cm 0pt'><span><font size='3'>一  </font></span></div><div style='MARGIN:0cm 0cm 0pt'><span><font size='3'>  佇學生時代發生關係的同人雜誌，寫批來向我討稿佮捐錢。這當陣我當閒甲真鬱卒，講是為著消遣，未免尚無認真啊，毋過，實際上，我煞袂當完全否定這個因素，總算是決定寫一寡。</font></span></div>
<p style='MARGIN:0cm 0cm 0pt'><font size='3'><span>  </span></font></p><p style='MARGIN:0cm 0cm 0pt'><font size='3'><span>  佇學校的時陣，捌寫過詩佮小說，無受人讚賞，也無受過批評，凡勢是無在人眼裡。彼當時，因為毋捌受過批評，所以就厚著臉皮，到今想想挨，除了排字工人佮校對的人以外，恐驚吳一個人讀過遮的作品吧。但是，若親像</span><span>「大舌的愛講話」共款，以後我亦是定定想欲寫一寡仔啥物。</span></font></p>
<p style='MARGIN:0cm 0cm 0pt'><font size='3'><span>  </span></font></p><p style='MARGIN:0cm 0cm 0pt'><font size='3'><span>  而且，學校畢業了後，我就成為一家之主，也就無功夫去想它啊。拄畢業時，是為著欲</span><span>傱開一間病院的資金，食了真多苦，開業了後呢，生理擱無好，從此就是一日到晚為了還利息佮</span><span style='COLOR:black;FONT-FAMILY:Lucida Sans Unicode,sans-serif' lang='EN-US'>li-li-khok-khok</span><span>的費用塊頭痛，毋過，世間的人攏有一種習慣，掠準講醫生一定攏足好額，所以我嘛我願意共家己的淒慘公開出來。我定定想，這大概是地勢不好的關係，若是閣搬到一個較好的所在，無的確生理就會漸漸好起來，但事閣驚增加債務，致使就按呢一天一天拖過去，痛嘛一天比一天鑽入去骨髓裡面。</span></font></p>
<p style='MARGIN:0cm 0cm 0pt'><span><font size='3'>  </font></span></p><p style='MARGIN:0cm 0cm 0pt'><span><font size='3'>  佇想東想西得當中，我的心境又閣變啊，我略準寫無要無緊的稿仔，結果也干焦是加浪費紙張爾，也毋過，長久以來的貧惰，煞乎我佇接著雜誌社的批的時陣，馬上在回批的諾這字的周圍畫一個圓箍仔，表示答應。一直到共明信片擲入去批筒內面的時，我就感覺我毋對啊，從此以後就佇後悔得心境內面躊躇。</font></span></p>
<p style='MARGIN:0cm 0cm 0pt'><font size='3'><span>  </span></font></p><p style='MARGIN:0cm 0cm 0pt'><font size='3'><span>  辭職煞煞去</span><span>？我從頭到尾袂當決定。這個雜誌社是人才足多的，當然輪袂到家己出風頭—越想越不妥當。編輯的意思講是欲要我的稿子，不如講是欲要我這個醫生的錢吧？—想到遮閣較增加我的苦惱。</span></font></p>
<p style='MARGIN:0cm 0cm 0pt'><span><font size='3'>  </font></span></p><p style='MARGIN:0cm 0cm 0pt'><span><font size='3'>  佇我的腦海內面，親像罩黑雲共款的憂悶，連一點新鮮的氣氛攏無，想欲寫原稿，這完全是尚過鬱卒的一種反射爾。寫彼寡一點價值攏無的原稿，不如逐打診察室內底嘎嘎飛的蠓重葛校對得起社會。我總算共這個意思寫了寄去乎編輯。</font></span></p><p style='MARGIN:0cm 0cm 0pt'><span><font size='3'><br/></font></span></p><p><span><font size='3'>二</font></span></p>

<p><span><font size='3'>編輯者的劈來了。批裡面講：</font></span></p>

<p><font size='3'><span lang='EN-US'>  </span><span>兄弟毋是以診療醫為主，顛倒願意作預防醫，佇遮欠奎寧的時陣，真正是一件誠好的代誌，目怪是木村博士的好徒弟，同業的人攏緊佩服。毋過，我的兄弟啊，咱的雜誌社今嘛佇強欲死的狀況，緊映望兄弟甲阮注一針強心劑—</span></font></p>

<p><span lang='EN-US'><font size='3'> </font></span></p>

<p><font size='3'><span lang='EN-US'>  </span><span>這真正使我難為情啊。若是欲講他是編輯的高手，不如講他是經營的老鳥，我向他推辭寫稿，他竟然回這張乎人摸袂清頭腦的批。充滿自尊心的我，總算是佮他解說是這個雜誌社是袂用挨無我的稿，我這支筆會用挨支配這部雜誌的死活，我竟然是一個了不起的人物啊。他雖然無提起捐錢的代誌，但是干若僅骨力咧</span><span>揣</span><span>物資的援助。</span></font></p>

<p><font size='3'><span lang='EN-US'>  </span><span>既然</span><span lang='EN-US'>png</span><span>他的看重，我感覺一定要下一番功夫來報答他的好意，但猶原是無幫贊。</span></font></p>

<p><font size='3'><span lang='EN-US'>  </span><span>毋過，若是乎他想作是因為無願意寫稿，才無寄欲捐的錢就討厭啊，我無願意佇這當陣掀開家己苦的狀況來要求諒解，結果就是只好算家己衰啊。</span></font></p>

<p><font size='3'><span lang='EN-US'>  </span><span>想來想去，亦是想不出啥物好辦法，就佇藥房</span><span>揣注射藥仔共其他的藥品乎厝邊隔壁有名的醫生，甲暇的錢寄去。因為厝邊隔壁的病院生理誠好而且藥品無夠；我是對開業以來，緊少病人來捧場，一寡仔藥品留咧攏無用。</span></font></p>

<p><font size='3'><span style='font-family:Charis SIL;color:black' lang='EN-US'>  </span><span>差不多經過半個月，雜誌送來啊，佇第一頁刊一段感激我的文章，講我是足有德望的名醫，擱講，這部雜誌佇干焦剩一口氣的時陣</span><span>，是因為我幫他注強心劑遮活過來，我看到遮，真使我笑也毋是，哭也毋是，我對這部雜誌的貢獻還勢袂少吧。但是，以一個才對學校出來的菜鳥，佇這個名醫滿街、從來是拍死蠓蟲的量比醫治病人的量擱卡多的「預防醫」，稱我是緊有德望的名醫，這未免尚</span><span>剾洗人啊。</span></font></p>

<p><font size='3'><span style='font-family:Charis SIL;color:black' lang='EN-US'>  </span><span>我熊熊浮起寫詩的興趣，佇這個干焦有蠓蟲入來的診療室裡面思考著蜘蛛詩。</span></font></p>

<p><font size='3'><span>三</span></font></p>

<p style='text-indent:11.5pt'><font size='3'><span>「乓乓乓」「先生！先生！」對外面傳了這種聲音進來，我一爿蜘蛛詩，一爿聽。</span></font></p>

<p style='text-indent:11.5pt'><font size='3'><span>「乓乓乓」「先生！先生！」這種聲音連續咧叫。我像大詩人尼祿（</span><span style='font-family:Charis SIL;color:black' lang='EN-US'>Nero</span><span>）仝款，一點仔嘛無乎他擾亂詩的情境。</span></font></p>

<p style='text-indent:11.5pt'><font size='3'><span>「先生！先生！」拍門聲佮叫聲漸漸急起來，但是我真定著擱寫一逝。</span></font></p>

<p><font size='3'><span>暝已經真深啊。會凍想著這大概是緊重要的病人，毋過，我猶原相信是隔壁的顧客。</span></font></p><p><span lang='EN-US'><font size='3' color='#666666'>P.89</font></span></p>

<p><font size='3' color='#666666'><span>像按呢已經毋是一擺抑是兩擺，我拄開業的時陣就有幾若擺使我對夢中跳起來，一直到一開門，才知影是隔壁的主顧咧作怪。尤其是日時規工也無一個人來，敢講佇三更半暝有人來挵門的道理。<a name='_GoBack'/>我所以會使親像尼祿仝款矜持家己的詩境，就是因為按呢。叫聲愈叫愈大，挵門聲愈拍愈急，我手裏的鋼筆也愈行愈緊，連續又擱寫了三逝。</span></font></p>

<p><font size='3' color='#666666'><span lang='EN-US'>    </span><span>這個時陣，「劉先生！劉先生！」真清楚，這種聲音拍著我的耳鼓，我「薩」地徛起來。隔壁厝邊的名醫是林先生，劉，無毋對，是我呢！</span></font></p>

<p><font size='3' color='#666666'><span>四</span></font></p>

<p><font size='3' color='#666666'><span lang='EN-US'>    </span><span>開門一看，是一個像殭屍的查埔人，</span><span>攑</span>著鼓仔燈直直地徛佇阮兜的門腳口，因為是頭一擺的經驗，使我非常狼狽。</font></p>

<p><font size='3' color='#666666'><span style='font-family:Charis SIL' lang='EN-US'>    </span><span>我恐驚是咧作暝夢，詳細觀察伊的面容，</span><span style='font-family:Charis SIL'> </span><span>經過一時仔，才感覺家己的工課就是甲這種親像殭屍的人醫成一個完全的人。</span></font></p>

<p><font size='3' color='#666666'><span style='font-family:Charis SIL' lang='EN-US'>    </span><span>「請入來吧！」我講。</span></font></p>

<p><font size='3' color='#666666'><span style='font-family:Charis SIL' lang='EN-US'>    </span><span>「無，佇厝內，佇厝內……」他直直比著大路彼邊大舌的講。我看他彼種血紅的目睭，就知道是有重症頭的病人咧等我。</span></font></p>

<p><font size='3' color='#666666'><span style='font-family:Charis SIL' lang='EN-US'>     </span><span>「鏗！」，隔壁的名醫甲門關起來，縮倒轉去。</span></font></p>

<p><span style='font-family:Charis SIL' lang='EN-US'><font size='3' color='#666666'>P.90</font></span></p>

<p><font size='3' color='#666666'><span style='font-family:Charis SIL' lang='EN-US'>     </span><span>我趕緊斡</span>轉行入內面，甲診察用的器具裝入皮包內面，心裡感覺這擺的責任非常重大，無論如何一定愛甲他醫乎好，這是天賜乎我的一個試煉，我這馬假若徛佇成功甲失敗的相叉路口，不得毋唸出「國之興亡，在此一戰」，我的血壓已經升到九十九度啊。會記得長輩捌講過︰若醫好一個得欲死的病人，<span>怹</span><span>就愛替咱宣傳。那按呢，一下仔就會駛挽回過去的頹勢。真實的，這句話真對！</span></font></p>

<p><font size='3' color='#666666'><span style='font-family:Charis SIL' lang='EN-US'>   </span><span>我收拾妥當，雄雄狂狂行出去，竟然袂記得甲囥</span>佇番仔火篋仔頂一支拄食的薰用化。一直到我轉厝的時陣，桌頂的原稿攏燒甲成火烌，好佳哉抑袂造成大禍。</font></p>

<p><font size='3' color='#666666'><span style='font-family:Charis SIL' lang='EN-US'>   </span><span>我行出來就催彼個像殭屍的人走。伊嘛是真著急，毋過兩隻跤</span>袂駛照伊心願，行甲非常慢，使我不得毋定定停落來等伊。拄一看到伊的時陣，我就知影伊也是一個病人，但是我的精神攏乎彼個咧等我的病人吸引過去。所以，我就毋管伊濟多，乎伊行佇頭前，我佇伊後面直直甲捒，伊假若袂喘氣，呼呼喘，躊持地。</font></p>

<p><font size='3' color='#666666'><span style='font-family:Charis SIL' lang='EN-US'>   </span><span>阮按呢行入去一條小巷，擱轉幾個仔斡，總算行入一間半倒的草仔厝。這完全是另外一種世界啦。頭前是這呢媠</span>的樓仔厝，後面竟然有這呢垃圾的部落，這是我從來毋捌發覺的。鼓仔燈的微光所照出來的厝內，完全甲小說內面的山洞仝款，烏嘛嘛、真暗毿，塗跤舖四五張枋仔，頂懸倒一個人。我趕緊按伊的手，脈已經真沉，面色也已經變啊。</font></p>

<p><span style='font-family:Charis SIL' lang='EN-US'><font size='3' color='#666666'>P.91</font></span></p>

<p><font size='3' color='#666666'><span style='font-family:Charis SIL' lang='EN-US'>    </span><span>我連鞭想起編輯者所講的注強心劑，但是擱使我著急起來。因為一寡藥品攏賣乎隔壁的名醫矣</span>。</font></p>

<p><font size='3' color='#666666'><span style='font-family:Charis SIL' lang='EN-US'>    </span><span>毋過，毋免我著急，伊雄雄起兩三擺強欲無法度發覺的微微的糾筋，就斷氣矣</span>。</font></p>

<p><font size='3' color='#666666'><span style='font-family:Charis SIL' lang='EN-US'>    </span><span>枉費我這呢緊張，對伊抱這大的映望，他辜負我的一切，總算死去矣</span>。一回頭，一個甲彼個殭屍仝款的少年人會比得的瘦老婆仔，坐佇遐直直看我的面。</font></p>

<p><font size='3' color='#666666'><span style='font-family:Charis SIL' lang='EN-US'>    </span><span>「有夠可憐，已經斷氣矣。」</span></font></p>

<p><font size='3' color='#666666'><span style='font-family:Charis SIL' lang='EN-US'>    </span><span>伊一聽到我按呢講，就用無成聲調的聲音「我的囝啊！我的囝啊！」哭起來。</span>tshua7<span>我來彼個像殭屍的人，毋知欲做啥行來行去。我也毋知按怎才好，干焦</span><span>戇</span>戇徛咧，擱歹勢轉去。</font></p>

<p><font size='3' color='#666666'><span>五</span></font></p>

<p><font size='3' color='#666666'><span style='font-family:Charis SIL' lang='EN-US'>   </span><span>夜深人靜，四界攏無聲，老婆仔彼那懸那低、三不正的哭聲，擾亂我的心晟。</span></font></p>

<p><font size='3' color='#666666'><span style='font-family:Charis SIL' lang='EN-US'>    </span><span>「阿婆！你干焦哭有啥物路用呢？甲伊的身軀擦擦咧，為伊換一下仔衫，今生雖然不幸，咱就為伊求來生的幸福！」我這時想不出適當的話來苦勸她轉意，只好用家己毋相信的話安慰她。這是偌悽慘的世間啊！人干焦有一身枯焦的身體，會講話、會喘氣，除了遮以外煞無能力來維持家己的生存。像按呢的人，叨位有啥物前途好講呢？我只好以仝（</span><span style='font-family:Charis SIL' lang='EN-US'>P.92</span><span>）款的話重了重的勸解。這個時陣我已經毋是診療伊也毋是預防醫矣，這馬我感覺家己假若是一個宣教師。</span></font></p>

<p><font size='3' color='#666666'><span style='font-family:Charis SIL' lang='EN-US'>   </span><span>「阿婆！你干焦哭……」</span></font></p>

<p><font size='3' color='#666666'><span style='font-family:Charis SIL' lang='EN-US'>    </span><span>毋免講，我彼種</span><span lang='EN-US'><a rel='nofollow' href='http://210.240.194.97/TG/Concordance/kwic.asp?hp=hl&amp;su=%DC%AC%F5O'><span lang='EN-US'><span lang='EN-US'>頇顢</span></span></a></span><span>的說教法是袂產生效果的。但是伊大概是哭殄</span><span>矣，漸漸拖了尾聲，總算吐了一口氣，用手ń</span><span style='font-family:Charis SIL' lang='EN-US'>g</span><span>擦目屎，捻一把鼻</span>hiu3<span>佇我的跤頂，擱哼哼捻一把糊佇塗跤。平時對伊一種無清氣的舉動，我是連看攏不想看，毋過此時因為甲伊四周圍的空氣真調和，使我也無感覺奇怪，提起清氣，這充滿規間厝的臭氣，是真無簡單忍耐會牢，但是比起「死人」</span><span>這個遮強的刺激，這種小小的刺激，也無算啥物。</span></font></p>

<p><font size='3' color='#666666'><span style='font-family:Charis SIL' lang='EN-US'>    </span><span>「多謝！先生，真多謝！」老婆仔停一下，甲我按呢講。我雖然想袂出安慰伊的話，煞勉強揣問題來應付這個場面。</span></font></p>

<p><font size='3' color='#666666'><span style='font-family:Charis SIL' lang='EN-US'>    </span><span>「到底恁囝是啥晤時陣破病的呢？」因為我看伊也不親像急症，所以才這樣問。</span></font></p>

<p><font size='3' color='#666666'><span style='font-family:Charis SIL' lang='EN-US'>    </span><span>「自頂個月十三號就病矣，已經一個月矣吧？……」今仔日二十號，自頂個月十三號到今仔日已經四十天矣。</span></font></p>

<p><font size='3' color='#666666'><span style='font-family:Charis SIL' lang='EN-US'>    </span><span>「以前甘有看過醫生？」</span></font></p>

<p><font size='3' color='#666666'><span style='font-family:Charis SIL' lang='EN-US'>    </span><span>「無……」她漸漸驚惶地講。</span></font></p>

<p><font color='#666666'><font size='3'><span style='font-family:Charis SIL' lang='EN-US'>    </span><span>「那按呢，自破病已來一點仔藥仔也無乎伊食嗎？」</span></font></font></p><p><span style='font-family:Charis SIL;background-color:rgb(255,255,255)' lang='EN-US'><font size='3' color='#666666'>p.93</font></span></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>    </span><span style='font-family:新細明體'>「毋是……」</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>    </span><span style='font-family:新細明體'>「食啥物藥仔？」我問</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>     </span><span style='font-family:新細明體'>伊指壁腳。因為尚暗看袂見彼是啥物物件，我就行近用手摸摸咧，誠實的，真多草囉、樹根囉，疊了真懸。我甲伊提一個佇手裡，干焦鼻出臭殕味以外，到底是啥物樹根煞認袂出來。</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>     </span><span style='font-family:新細明體'>「這是啥物藥仔？」</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>     </span><span style='font-family:新細明體'>「止落的藥仔。」</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>     </span><span style='font-family:新細明體'>「食遮著袂漏腹矣嗎？」</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>     </span><span style='font-family:新細明體'>「是矣。」</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>     </span><span style='font-family:新細明體'>「發燒抑是無發燒？」</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>     </span><span style='font-family:新細明體'>「有時真懸，有時陣就會低落來，總是無退哪……。」</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>    </span><span style='font-family:新細明體'>聽了遮的話，假若是得災。但是伊這呢黑白使用民間藥草，煞使我感覺真可怕。這馬我開始知影民間治療法是漏腹就予依止漏藥仔，發燒就予退燒，腹肚痛就用銅錢搵水來擦龍骨以麻痺神經。</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>    </span><span style='font-family:新細明體'>我捌看見囡仔人耍火。火引著壁上的枯草的時陣，囡仔人就使用草啦、甘蔗葉啦來掩崁伊，這顛倒使火勢愈雄，總算甲規間厝燒成灰。囡仔人這種打火的心裡拄好甲這老</span><span style='font-family:Charis SIL' lang='EN-US'>(P.94)</span><span style='font-family:新細明體'>婆仔用草囉、樹根囉，予伊的後生食，想欲治好伊病體的道理是仝款的。用心雖然是真盡情，毋過這種無知的行為，實在是尚可憐矣。</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>    </span><span style='font-family:新細明體'>國家甲人民寶貴的身體囥佇這種狀態煞無愛顧甘是對的？無，咱醫生也是有責任的，阮袂用得叫是醫生干焦是一種職業，職業就是生理，生理就是愛賺錢。咱無應該疏忽崇高的醫德。毋過，實際上的問題，咱又擱會顧到啥物呢？</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>    </span><span style='font-family:新細明體'>我抓準講：須要假所有的民間藥仔集中起來，擱甲伊分析，研究明白其中的成分，然後才集合成群詳細註明伊的適應症甲使用方法，必要的時陣嘛著愛實地去指導。因為仝一種症頭，定定有病源的無仝，這甘是咱力量所做得到的嗎？</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>    </span><span style='font-family:新細明體'>定定聽的替鄉村偏僻所在的無醫村呼籲，但是這小項裡面的無醫村煞無人看顧到。</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>     </span><span style='font-family:新細明體'>「若卡早請醫生來看就好矣，為啥物無愛去請呢？」我這淡薄仔責備的語氣，煞予老婆仔驚一著，伊干焦吐一口氣，流著目屎講﹕</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>     </span><span style='font-family:新細明體'>「多謝，誠多謝……」</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>   </span><span style='font-family:新細明體'>伊這個時陣對懷裡，摸出一包用報紙包了幾若層的紫紅色的紙包，欲提予我。</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>   </span><span style='font-family:新細明體'>這時陣，我感覺問這句話真毋對，因為良心的責備，若逃走仝款行出來。老婆仔的生死，攏愛靠遮的後生，假使有錢那會肯予後生按呢咧？一定會將依送到設備完全的病院去吧！尤其是伊家己甲殭屍仝款的後生，毋攏是需要醫治的病人嗎？</span></font></p>

<p><span style='font-family:Charis SIL;background-color:rgb(255,255,255)' lang='EN-US'><font size='3' color='#666666'>P.94</font></span></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>   </span><span style='font-family:新細明體'>「先生！先生！等一下吧！」伊搖搖幌幌地逐出來。</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>   </span><span style='font-family:新細明體'>「你毋用費心，我無愛，你收起來吧！」我甲伊捒</span>到原位，予伊坐落來。</font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>   </span><span style='font-family:新細明體'>「我毋是因為少，你明仔載也需要開錢，請你收起來吧……。」</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>   </span><span style='font-family:新細明體'>「但是……愛擱請先生寫一張診斷書，毋知愛偌濟錢呢？」</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>   </span><span style='font-family:新細明體'>「診斷書會使寫予你，錢無愛，你明仔載叫人來提好矣。」</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>  </span><span style='font-family:新細明體'>我毋擱再顧慮伊旋轉來。</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>  </span><span style='font-family:新細明體'>曾經有人講「散食人是欲討診斷書的時陣遮較醫生的」，我這馬遮開始得到實際的經驗，同時一粒心也直直絚</span>起來。</font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>  </span><span style='font-family:新細明體'>我這馬已經毋是診療醫，也毋是預防醫，完全變作一個驗屍的人矣。</span></font></p>

<p><font style='background-color:rgb(255,255,255)' size='3' color='#666666'><span style='font-family:Charis SIL' lang='EN-US'>  </span><span style='font-family:新細明體'>我入診察室的時陣，燒偆</span>的稿紙也佇咧微微的出煙，我甲伊歕掉，提到新的稿紙，以新的感觸寫到甲去時陣無仝的詩，當暝就寫好矣。</font></p>

<p><font style='background-color:rgb(255,255,255)' color='#666666'><font size='3'><span style='font-family:Charis SIL' lang='EN-US'>  </span><span style='font-family:新細明體'>毋過，雖然詩已經寫好，但是一種激烈的悲哀，煞綴咧侵襲過來，佇悲哀的中間，竟然變做是激動的憤慨，感覺這政府雖然有衛生機構，但是到底是替誰咧作代誌呢？</span></font></font></p>

<p><font color='#666666'><span style='background-color:rgb(255,255,255)'><span style='font-size:14pt;font-family:新細明體'>—</span><span style='font-family:新細明體'>本篇原作是日文，一九四二年刊載佇《台灣文學》，一九四八年中文翻譯文刊載佇《台灣新生報》副刊，收佇《鵝鳥的嫁人》</span></span></font></p>

<p><span style='font-size:14pt;font-family:Charis SIL;background-color:rgb(102,102,102)' lang='EN-US'><font color='#666666'> </font></span></p>

<p><span style='font-family:Charis SIL' lang='EN-US'><font size='3' color='#666666'> </font></span></p></div></td></tr></tbody></table></div></div><br /><small>Updated on <abbr class="updated" title="2012-05-23T18:35:42.493Z">&#20116;&#26376; 23, 2012</abbr> by <span class="author"><span class="vcard"><a class="fn" href="mailto:kohuisim199006@gmail.com">ko huisim</a></span></span> (<a href="../history.html">Version <span class="sites:revision">7</span></a>)</small><br /></div></div></body></html>