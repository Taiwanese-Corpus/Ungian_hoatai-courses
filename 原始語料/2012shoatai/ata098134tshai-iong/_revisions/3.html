<html><head><title>ATA098134&#35613;&#37319;&#23481; (Version 3)</title></head><body><div class="hentry webpage" id="https://sites.google.com/feeds/content/site/2012shoatai/8361099330600764266"><h3><span class="entry-title">ATA098134&#35613;&#37319;&#23481;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<p style='MARGIN-TOP:0pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>愛食的人</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>身邊的人攏笑我是愛食的人</span><span style='font-family:新細明體;FONT-SIZE:12pt'>，早暗打招呼講：</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>—你食飽袂？</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>先為我是毋是飽腹而煩惱。關心病人按呢問，連甲雙親問好時也按呢問：</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>—食有幾碗？</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>食就是代表存活，食愈濟表示健康的活著。的關懷確實真周到。可以講人類是為食而活。毋過—佇咧宣傳米的節約時，這款打招呼的方式，實在予人消化不良。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>細漢時，有一擺綴大人出席宴會，煞空腹而歸。記得甲阿母哭腹肚枵，煞予罵講毋食飽飽轉來，是你的毋毋著。總講一句，食予粗飽是我的權利，無需要歹勢，顛倒變做我的損失。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>—來興護喙無護身。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>來興這个歸身軀只有顧食的囡仔。成為這款囡仔才真正予人感覺活甲有意義。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>事實，佇這塊土地上，食的機會真濟。從親情五十遐得著的機會，逐月毋但五、六擺。忌日、拜門口、從媽祖到各種神的迎神祭典、結婚、葬禮、土地公會、宗親會等等—。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>—食豬公肉是招待祝誕生</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>—食豬腳肉是招待祝結婚</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>—食白肉是葬禮時袂使無的招待</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>原本</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>大門毋出的娘囝，為著食嘛的山到有祭典的庄頭去。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>—食旺、竊盜衰尾</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>予人大食比竊盜較好。總是店會興旺，所以愈開愈大，雇的人濟，連食的人客攏歸桌。跤手愈濟食的人嘛濟。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>雞、豬排列歸桌，「食到飽」是招待的禮儀，「大大的食」，盡量食，就是這个社會必要的禮儀。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>—食一、挾二、看三、煩惱四</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>這是這裡面的常識。所以，不得已甲生份人做伙出席宴會，一定愛以此戰法，免客氣。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>--</span><span style='font-family:新細明體;FONT-SIZE:12pt'>飽加醉</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>滿腹到心情歡喜為此，窒到飽是別人時常佮我講的。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>一直到事變前，老大人之間，以</span><span style='font-family:新細明體;FONT-SIZE:12pt'>｢餐會社交｣所成立的五日會，每個月佇各厝中輪流召開，桌頂大家鬥陣議論，家己少年時是按怎大食，按怎食過別人毋捌食過的物件</span><span style='font-family:新細明體;FONT-SIZE:12pt'>--佇遮的話的背後，微微仔表示著，是按怎開大筆的錢食著的，是按怎佇旅行中得著的山珍海味等等。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>同時，佇食的時陣，嘛是一般人所認為的人類真實的模樣的表現。佇少年人的面前，輕鬆擺脫蓋佇面頂面的彼層小鬼仔殼，顯現出天真浪漫的爽快。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>--食乎死､不可食無死人</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>愛食著愛拚命食，食到倒落去為止，這款力頭，可能是乎老大人聚集無缺席的原因。所以，老大人愛為出生落地的紅嬰仔，號尚幸福的名。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>｢楊乞食｣｢王氏食婆｣</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>大食別人嘛愛有乎人大食的覺悟。可以講愛感覺驕傲，用盡步數嘛愛乎人食一頓粗飽遮通。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>--食來食去</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>佇日常生活中，為著食，相當的繁忙。佇東京的餐廳､咖啡廳因為時勢顛倒生意真好，毋過佇這塊土地，煞是微微仔氣味無仝。因為像佇一塊土地有遮爾濟食的</span><span style='font-family:新細明體;FONT-SIZE:12pt'>物件的所在，佇捌的所在無</span><span style='font-family:新細明體;FONT-SIZE:12pt'>濟。佇遮四界有的圓環､廟口，著是個個階層所形成的互相適應</span><span style='font-family:新細明體;FONT-SIZE:12pt'>社交場所。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>大部分的慶典儀式､大部分的經費，會使講攏是為食的預算。愛乎一个社會親近結合，食物件是一个尚好的方法。親族､知己､交易的每次鬥陣食飯，就可以乎以前有的關係戈一擺的重新轉來。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>因為一个原因，後擺若是欲佇</span><span style='font-family:新細明體;FONT-SIZE:12pt'>社會生存，請絕對愛只影食遮通。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>這是我最近轉來故鄉了後，佇社會學習的第一課。</span></p>
<div style='TEXT-ALIGN:right;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>(<font face='新細明體'>出自一九四一年五月二十九日</font></span><span style='font-family:新細明體;FONT-SIZE:12pt'>｢台灣日日新報｣</span><span style='font-family:新細明體;FONT-SIZE:12pt'>)</span></div>
<p> </p>
<div><span style='font-family:新細明體;FONT-SIZE:12pt'>
<div style='LAYOUT-GRID:15.6pt none'>
<p style='MARGIN-TOP:0pt;MARGIN-BOTTOM:0pt'><span style='font-family:新細明體;FONT-SIZE:12pt'>紅彩頭</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;MARGIN-BOTTOM:0pt'><span style='font-family:新細明體;FONT-SIZE:12pt'>若是閣甲壁面頂的曆日仔拆破一張，就是五月啊。這一天的李三保非常的無閒。伊自早起就綴老李到一个朋友的厝內，去無閒到更深的這馬，才可以共寫好的壁單，包佇印著大字小字的報紙裡，挾佇肩胛頭下面行出彼个朋友的厝內來。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;MARGIN-BOTTOM:0pt'><span style='font-family:新細明體;FONT-SIZE:12pt'>｢記得！明仔載四點鐘。｣</span><span style='font-family:新細明體;FONT-SIZE:12pt'>李三保拄仔踏出門外，綴佇伊後面出來的老李著按呢交代伊。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;MARGIN-BOTTOM:0pt'><span style='font-family:新細明體;FONT-SIZE:12pt'>這時陣，雖然講欲接近午夜，四邊猶是安靜加欲死，佇門頭前彼條路，嘛已經無人，路邊幾家舊的埕，攏已經加門戶關絚絚；毋閣老李講話，煞真驚乎人聽著，講真小聲。李三保嘛是仝款。老李叮嚀伊，伊干焦真緊張的加頭微微仔點兩下，著踅頭開始行。</span><span style='font-family:新細明體;FONT-SIZE:12pt'>｢路上細膩。｣</span><span style='font-family:新細明體;FONT-SIZE:12pt'>李三保行兩步，才攑起倒跤欲踏第三步的時陣，老李閣再叮嚀伊。</span></p></div></span></div>
<div style='TEXT-ALIGN:center;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'>
<p style='MARGIN-TOP:0pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體;FONT-SIZE:12pt'>愛食的人4頁</span> </p>
<p style='MARGIN-TOP:0pt;MARGIN-BOTTOM:0pt'><span style='font-family:新細明體;FONT-SIZE:12pt'>紅彩頭1頁</span></p></div></div></td></tr></tbody></table></div></div><br /><small>Updated on <abbr class="updated" title="2012-05-30T12:02:51.122Z">&#20116;&#26376; 30, 2012</abbr> by <span class="author"><span class="vcard"><a class="fn" href="mailto:robber0701@gmail.com">Robber Rumer</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>