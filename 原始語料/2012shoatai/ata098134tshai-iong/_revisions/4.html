<html><head><title>ATA098134&#35613;&#37319;&#23481; (Version 4)</title></head><body><div class="hentry webpage" id="https://sites.google.com/feeds/content/site/2012shoatai/8361099330600764266"><h3><span class="entry-title">ATA098134&#35613;&#37319;&#23481;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<p style='MARGIN-TOP:0pt;LAYOUT-GRID:15.6pt none;MARGIN-BOTTOM:0pt'><span>愛食的人</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>身邊的人攏笑我是愛食的人</span><span>，早暗打招呼講：</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>—你食飽袂？</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>先為我是毋是飽腹而煩惱。關心病人按呢問，連甲雙親問好時也按呢問：</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>—食有幾碗？</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>食就是代表存活，食愈濟表示健康的活著。的關懷確實真周到。可以講人類是為食而活。毋過—佇咧宣傳米的節約時，這款打招呼的方式，實在予人消化不良。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>細漢時，有一擺綴大人出席宴會，煞空腹而歸。記得甲阿母哭腹肚枵，煞予罵講毋食飽飽轉來，是你的毋毋著。總講一句，食予粗飽是我的權利，無需要歹勢，顛倒變做我的損失。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>—來興護喙無護身。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>來興這个歸身軀只有顧食的囡仔。成為這款囡仔才真正予人感覺活甲有意義。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>事實，佇這塊土地上，食的機會真濟。從親情五十遐得著的機會，逐月毋但五、六擺。忌日、拜門口、從媽祖到各種神的迎神祭典、結婚、葬禮、土地公會、宗親會等等—。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>—食豬公肉是招待祝誕生</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>—食豬腳肉是招待祝結婚</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>—食白肉是葬禮時袂使無的招待</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>原本</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>大門毋出的娘囝，為著食嘛的山到有祭典的庄頭去。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>—食旺、竊盜衰尾</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>予人大食比竊盜較好。總是店會興旺，所以愈開愈大，雇的人濟，連食的人客攏歸桌。跤手愈濟食的人嘛濟。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>雞、豬排列歸桌，「食到飽」是招待的禮儀，「大大的食」，盡量食，就是這个社會必要的禮儀。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>—食一、挾二、看三、煩惱四</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>這是這裡面的常識。所以，不得已甲生份人做伙出席宴會，一定愛以此戰法，免客氣。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>--</span><span>飽加醉</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>滿腹到心情歡喜為此，窒到飽是別人時常佮我講的。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>一直到事變前，老大人之間，以</span><span>｢餐會社交｣所成立的五日會，每個月佇各厝中輪流召開，桌頂大家鬥陣議論，家己少年時是按怎大食，按怎食過別人毋捌食過的物件</span><span>--佇遮的話的背後，微微仔表示著，是按怎開大筆的錢食著的，是按怎佇旅行中得著的山珍海味等等。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>同時，佇食的時陣，嘛是一般人所認為的人類真實的模樣的表現。佇少年人的面前，輕鬆擺脫蓋佇面頂面的彼層小鬼仔殼，顯現出天真浪漫的爽快。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>--食乎死､不可食無死人</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>愛食著愛拚命食，食到倒落去為止，這款力頭，可能是乎老大人聚集無缺席的原因。所以，老大人愛為出生落地的紅嬰仔，號尚幸福的名。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>｢楊乞食｣｢王氏食婆｣</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>大食別人嘛愛有乎人大食的覺悟。可以講愛感覺驕傲，用盡步數嘛愛乎人食一頓粗飽遮通。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>--食來食去</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>佇日常生活中，為著食，相當的繁忙。佇東京的餐廳､咖啡廳因為時勢顛倒生意真好，毋過佇這塊土地，煞是微微仔氣味無仝。因為像佇一塊土地有遮爾濟食的</span><span>物件的所在，佇捌的所在無</span><span>濟。佇遮四界有的圓環､廟口，著是個個階層所形成的互相適應</span><span>社交場所。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>大部分的慶典儀式､大部分的經費，會使講攏是為食的預算。愛乎一个社會親近結合，食物件是一个尚好的方法。親族､知己､交易的每次鬥陣食飯，就可以乎以前有的關係戈一擺的重新轉來。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>因為一个原因，後擺若是欲佇</span><span>社會生存，請絕對愛只影食遮通。</span></p>
<p style='MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>這是我最近轉來故鄉了後，佇社會學習的第一課。</span></p>
<div style='TEXT-ALIGN:right;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>(<font face='新細明體'>出自一九四一年五月二十九日</font></span><span>｢台灣日日新報｣</span><span>)</span></div>
<p> </p>
<div><span>
<div style='LAYOUT-GRID:15.6pt none'>
<p style='MARGIN-TOP:0pt;MARGIN-BOTTOM:0pt'><span>紅彩頭</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;MARGIN-BOTTOM:0pt'><span>若是閣甲壁面頂的曆日仔拆破一張，就是五月啊。這一天的李三保非常的無閒。伊自早起就綴老李到一个朋友的厝內，去無閒到更深的這馬，才可以共寫好的壁單，包佇印著大字小字的報紙裡，挾佇肩胛頭下面行出彼个朋友的厝內來。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;MARGIN-BOTTOM:0pt'><span>｢記得！明仔載四點鐘。｣</span><span>李三保拄仔踏出門外，綴佇伊後面出來的老李著按呢交代伊。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;MARGIN-BOTTOM:0pt'><span>這時陣，雖然講欲接近午夜，四邊猶是安靜加欲死，佇門頭前彼條路，嘛已經無人，路邊幾家舊的埕，攏已經加門戶關絚絚；毋閣老李講話，煞真驚乎人聽著，講真小聲。李三保嘛是仝款。老李叮嚀伊，伊干焦真緊張的加頭微微仔點兩下，著踅頭開始行。</span><span>｢路上細膩。｣</span><span>李三保行兩步，才攑起倒跤欲踏第三步的時陣，老李閣再叮嚀伊。</span></p></div></span></div>
<p style='TEXT-ALIGN:center;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>愛食的人4頁</span> </p>
<p style='TEXT-ALIGN:center;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span>紅彩頭1頁</span></p><span>
<div style='LAYOUT-GRID:15.6pt none'>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>李三保仝款是恬恬，只是共頭前的倒跤</span><span style='font-family:新細明體'>，退轉來踏佇正</span><span style='font-family:新細明體'>跤跤邊的面頂，踅頭瞪老林一眼，表示已經知影啊，著閣再放跤歩，共長長的影搖對北面去。同時，老林嘛踅轉去，輕輕共門關起來，共對裡面射出來的燈火關起來。紲落去，一聲</span><span style='font-family:新細明體'>｢咯｣栓門的聲音了後，著聽著一陣行入去的皮鞋聲走出來，然後路上又</span><span style='font-family:新細明體'>恬安靜落來啊。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>李三保大步</span><span style='font-family:新細明體'>行，佇暗淡甲寂寞的內面，行過窄又</span><span style='font-family:新細明體'>短的壁街；對一間半洋樓的土地公廟前向西面一彎過去；一帶廣大的田洋，一排直欲伸對天邊外面的烏的大樹，一條彎曲的霧霧的路線，著佇伊的面前展開。路，是窄小又無平坦；有非常濟大塊小塊的石頭，浮佇地面，非常容易予人跋倒。倒面是倚著一道非常深的溪流；猛急的水聲，不斷叫非常驚人。而且今仔日的天色，又遐爾仔烏，伸出甲己的手嘛活欲看無清。所以，李三保</span><span style='font-family:新細明體'>行無幾步，著摸摸褲袋仔內，提出一个手電仔來。不過伊的手電仔煞毋一路開，伊親像欲省電，又敢若驚乎啥物人看著伊佇咧開手電仔，行過真濟路，遮共手電仔開一擺。著講開一擺，嘛無和普通人開手電仔無仝款。伊開的時間</span><span style='font-family:新細明體'>非常短，尚濟嘛無一个喘氣久，非常短的一光著化去。以後，著佇烏暗中</span><span style='font-family:新細明體'>行路，一定愛過行一丈，或者兩丈遮肯過共手電仔</span><span style='font-family:新細明體'>光一霎仔久。開法仝款是伊的老方法，非常短的一光著化去。以後，又是佇烏暗中，頭埋著，像驚跋倒，非常緊張的認清霧霧的路影</span><span style='font-family:新細明體'>行。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>有時陣，若是雄雄的看著搖動的樹影，凡勢是拄著田蛤仔也是鳥鼠，鑽入草埔裡｢喳｣的一聲，伊著及時驚甲戇去，甚至於雄雄的退一步，定定神，看乎明白，遮敢過開始</span><span style='font-family:新細明體'>行開</span><span style='font-family:新細明體'>跤步。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>佇平時，李三保的膽量確實真大，啥物可怕的所在，伊攏捌</span><span style='font-family:新細明體'>行過。佇遐墓仔埔的亂堆中，拄著殯屍厝，撞著露天的棺柴，伊攏毋驚。不過，今仔日煞無仝啊。伊拄才佇土橋的這爿，乎暗光鳥驚著，行過土橋過乎一團烏影驚著。伊</span><span style='font-family:新細明體'>雄雄看著遐瓜仔棚下跤，埋伏一个人，親像欲抓伊。所以，跤步一停，心又閣佇咧拍拍的響。伊兇兇狂狂的褫開目睭，看看真久，遮知影是一的草扎的｢山人｣，徛佇遐的菜園仔頭。不過，過行無真久，著真正有一个搖著｢草把火｣的人，對伊頭前的轉彎</span><span style='font-family:新細明體'>行出來啊。人，是長長的身材，聳著肩胛頭，穿著灰烏衫仔褲，行無幾步著共草</span><span style='font-family:新細明體'>把搖一下。火把乎伊搖一下，著親像爆炸仝款燒起來，綴著真濟散亂的火星落下。</span><span style='font-family:新細明體'>李三保著佇遐火光一光的中央，認出彼個人是和伊仝路的朋友洪德啊。不過伊的心煞也是真緊張咧跳著。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>一睏仔，</span><span style='font-family:新細明體'>洪德已經</span><span style='font-family:新細明體'>行倚啊。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢老李！｣</span><span style='font-family:新細明體'>洪德夯懸</span><span style='font-family:新細明體'>火把，照著</span><span style='font-family:新細明體'>李三保喝，煞落來，共跤步停落來。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢老洪。去佗位？｣</span><span style='font-family:新細明體'>李三保嘛停落來。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢去賴君遐睏。｣</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢哦，工課攏做了啊袂？｣</span><span style='font-family:新細明體'>李三保問的是傳單，因為今暗洪德負責的是這。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢辦煞啊。你咧？拍算欲去啥物所在睏。｣</span><span style='font-family:新細明體'>洪德過佮</span><span style='font-family:新細明體'>火把搖搖咧。所以火光一光，火星過零零落落的落地。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢壁單攏寫好啊，想欲到阿六仔厝。｣</span><span style='font-family:新細明體'>李三保摸肩胛頭下跤的報紙包講：</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢阿六仔遐準真妥當，毋過嘛是愛細膩。｣</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢......｣</span><span style='font-family:新細明體'>李三保毋應，干焦頕幾下阿頭。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢若無明仔載見。｣</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢明仔載見。｣</span><span style='font-family:新細明體'>李三保講啊，著讓佇一邊，予洪德對伊的背後軁過去；遮放開跤步，向</span><span style='font-family:新細明體'>阿六仔的厝行去。</span><span style='font-family:新細明體'>洪德的影嘛對</span><span style='font-family:新細明體'>土橋的樹影失去。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>......過了三點外鐘，佇阿六仔的厝內。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>－是一間真狹的厝，一粒十枝燭光的電火，照著一張半舊的竹床，照著眠床頭前的寫字台</span><span style='font-family:新細明體'>佮靠椅。</span><span style='font-family:新細明體'>寫字台已經欲歹啊，已經落漆，斷跤，斷的彼个，囥三塊磚仔拄著。</span><span style='font-family:新細明體'>椅仔</span><span style='font-family:新細明體'>過愈慘，後壁已經完全無啊，坐的所在嘛破幾阿位，一支鉛線，對破去的所在長長伸出來。佇電火一堆烏烏的炭屎，</span><span style='font-family:新細明體'>甲兩台烘爐，親像安於命運，佇遐冷冷清清咧歇睏。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>－停一睏仔，｢噹噹噹噹｣，四下撞破寂寞的鐘聲，拄對壁間細細聲傳來的時陣，</span><span style='font-family:新細明體'>李三保著予眠床頭的聲音叫起來。李三保展開目睭，看見睏佇眠床前的</span><span style='font-family:新細明體'>阿六仔，咧鼾鼾叫；伊輕輕阿推開棉被，細膩對阿六仔面頂過去，但是</span><span style='font-family:新細明體'>眠床敢若欲佮伊做對，伊佮身軀一動，眠床著直直叫。</span><span style='font-family:新細明體'>阿六仔總算予伊吵起來。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢</span><span style='font-family:新細明體'>三保，欲出門啊？</span><span style='font-family:新細明體'>｣阿六仔掀開棉被，頭伸出來問。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢是按怎。｣</span><span style='font-family:新細明體'>李三保一面應，一面趕緊穿衫，鈕仔攏無用好，著無閒對眠床板下跤搬出一个裝滿麥片糊的罐仔，佮彼包</span><span style='font-family:新細明體'>壁單來。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢幾點鐘啊？｣阿六仔問。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢四點鐘啊。｣</span><span style='font-family:新細明體'>李三保佮罐仔絚絚縛佇褲帶面頂。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢你早頓猶未食，欲按怎？｣阿六仔講，</span><span style='font-family:新細明體'>李三保敢若無聽著，伊佮</span><span style='font-family:新細明體'>壁單挾佇咧</span><span style='font-family:新細明體'>肩胛頭下跤，佇咧練習貼</span><span style='font-family:新細明體'>壁紙的動作。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢</span><span style='font-family:新細明體'>三保。</span><span style='font-family:新細明體'>｣</span><span style='font-family:新細明體'>李三保也是無聽著。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢</span><span style='font-family:新細明體'>三保。</span><span style='font-family:新細明體'>｣阿六仔提懸聲音。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢哦。｣</span><span style='font-family:新細明體'>李三保停止練習，斡過頭來。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢你早頓猶未食，欲按怎？｣</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢無啥物要緊。｣</span><span style='font-family:新細明體'>李三保按怎應一句。著繼續佇空中比來比去。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢出去啊，門幫我關起來。｣阿六仔講了，著甲頭抽入去。</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>｢好，著幫你關起來。｣......</span></p>
<p style='TEXT-ALIGN:justify;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>......</span><span style='font-family:新細明體'>李三保行到門邊，遮甲門板</span><span style='font-family:新細明體'>輕輕推開一半，雄雄聽著｢碰｣一聲，</span><span style='font-family:新細明體'>門板突然一開，三條烏影已經對外面的壁邊撞入來，李三保驚一跳，自然對後壁一勼，頷領著予一个戴帽仔的查埔人抓著。這時，李三保佇兇兇狂狂的內底看見洪德的影，佇頭前的樹仔後壁搖阿搖；親像真得意的款。</span></p>

<p style='TEXT-ALIGN:right;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>－本篇原載«台灣文藝»第二捲第八､九期合訂本,一九三五年十月出版</span></p>
<p style='TEXT-ALIGN:center;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'> </p>
<p style='TEXT-ALIGN:center;MARGIN-TOP:0pt;TEXT-INDENT:21pt;LAYOUT-GRID:15.6pt none;MARGIN-BOTTOM:0pt'><span style='font-family:新細明體'>紅彩頭剩下五夜</span></p></div></span></div></td></tr></tbody></table></div></div><br /><small>Updated on <abbr class="updated" title="2012-06-15T12:42:52.306Z">&#20845;&#26376; 15, 2012</abbr> by <span class="author"><span class="vcard"><a class="fn" href="mailto:robber0701@gmail.com">Robber Rumer</a></span></span> (<a href="../history.html">Version <span class="sites:revision">4</span></a>)</small><br /></div></div></body></html>