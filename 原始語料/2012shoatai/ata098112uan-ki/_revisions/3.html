<html><head><title>&#36942;&#24180; (Version 3)</title></head><body><div class="hentry webpage" id="https://sites.google.com/feeds/content/site/2012shoatai/1043608801139078105"><h3><span class="entry-title">&#36942;&#24180;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><div><p><span style='font-family:新細明體,serif'>一年當中傷歹過的</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'>个</span></a></span><span style='font-family:新細明體,serif'>日子，</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=5056&amp;curpage=1&amp;sample=tio&amp;radiobutton=1&amp;querytarget=1&amp;limit=20&amp;pagenum=9&amp;rowcount=177'><span style='font-family:新細明體,serif;color:windowtext;text-decoration:none' lang='EN-US'>著</span></a></span><span style='font-family:新細明體,serif'>欲來阿，規條路</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'>个</span></a></span><span style='font-family:新細明體,serif'>生理人，逐家攏是面憂面結。收錢的，逐工<strong><span style='font-weight:normal'>無閒熾炒</span></strong><strong>，</strong>猶原挾一本破數簿；顧店的，看著生理愈來愈稀微，只好失志</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'>个</span></a></span><span style='font-family:新細明體,serif'>閒仙仙。但是</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=6666&amp;curpage=1&amp;sample=%E4%B8%8D%E8%A1%8C&amp;radiobutton=1&amp;querytarget=3&amp;limit=20&amp;pagenum=1&amp;rowcount=11'><span style='font-family:新細明體,serif;color:windowtext;text-decoration:none' lang='EN-US'>袂使</span></a></span><span style='font-family:新細明體,serif'>無扞數，頂手</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'>个</span></a></span><span style='font-family:新細明體,serif'>催討，閣是一</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=4990&amp;curpage=1&amp;sample=%E6%AC%A1&amp;radiobutton=1&amp;querytarget=2&amp;limit=20&amp;pagenum=2&amp;rowcount=32'><span style='font-family:新細明體,serif;color:windowtext;text-decoration:none' lang='EN-US'>擺</span></a></span><span style='font-family:新細明體,serif'>強過一</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=4990&amp;curpage=1&amp;sample=%E6%AC%A1&amp;radiobutton=1&amp;querytarget=2&amp;limit=20&amp;pagenum=2&amp;rowcount=32'><span style='font-family:新細明體,serif;color:windowtext;text-decoration:none' lang='EN-US'>擺</span></a></span><span style='font-family:新細明體,serif'>，這攏予頭家<span lang='EN-US'>nih-nih</span>看，想欲借錢，民間銀行已經佇頂月日予人徙無錢阿，銀行信組，</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=10941&amp;curpage=1&amp;sample=%E5%8F%88&amp;radiobutton=1&amp;querytarget=2&amp;limit=20&amp;pagenum=1&amp;rowcount=4'><span style='font-family:新細明體,serif;color:windowtext;text-decoration:none' lang='EN-US'>閣</span></a></span><span style='font-family:新細明體,serif'>是主張毋通放債，所以規工</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=9942&amp;curpage=1&amp;sample=%E4%B8%8B%E4%BE%86&amp;radiobutton=1&amp;querytarget=2&amp;limit=20&amp;pagenum=1&amp;rowcount=3'><span style='font-family:新細明體,serif;color:windowtext;text-decoration:none' lang='EN-US'>落來</span></a></span><span style='font-family:新細明體,serif'>，店</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=5056&amp;curpage=1&amp;sample=tio&amp;radiobutton=1&amp;querytarget=1&amp;limit=20&amp;pagenum=9&amp;rowcount=177'><span style='font-family:新細明體,serif;color:windowtext;text-decoration:none' lang='EN-US'>著</span></a></span><span style='font-family:新細明體,serif'>接續倒店阿。北門口三四間，三角窗一兩間，閣有……差不多全部</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'>个</span></a></span><span style='font-family:新細明體,serif'>店，攏親像囥佇風湧中幌韆鞦，雖然無倒店，也毌是無代無誌阿。</span></p>

<p><span lang='EN-US'> </span></p>

<p><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=28&amp;curpage=1&amp;sample=%E4%B8%80%E8%88%AC&amp;radiobutton=1&amp;querytarget=1&amp;limit=20&amp;pagenum=1&amp;rowcount=1'><span style='font-family:新細明體,serif;color:windowtext;text-decoration:none' lang='EN-US'>一般</span></a></span><span style='font-family:新細明體,serif'>做小生理的，賣</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=10346&amp;curpage=1&amp;sample=%E9%9B%B6%E6%98%9F&amp;radiobutton=1&amp;querytarget=1&amp;limit=20&amp;pagenum=1&amp;rowcount=2'><span style='font-family:新細明體,serif;color:windowtext;text-decoration:none' lang='EN-US'>零星</span></a></span><span style='font-family:新細明體,serif'>物件的，也趁佇別人</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=6906&amp;curpage=1&amp;sample=%E7%86%B1%E9%AC%A7&amp;radiobutton=1&amp;querytarget=3&amp;limit=20&amp;pagenum=1&amp;rowcount=14'><span style='font-family:新細明體,serif;color:windowtext;text-decoration:none' lang='EN-US'>鬥鬧熱</span></a></span><span style='font-family:新細明體,serif'>，因為</span><span lang='EN-US'>in</span><span style='font-family:新細明體,serif'>一定愛賺食好過年，好去</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=4333&amp;curpage=4&amp;sample=%E8%92%B8&amp;radiobutton=1&amp;querytarget=3&amp;limit=20&amp;pagenum=4&amp;rowcount=68'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>炊</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=7701&amp;curpage=1&amp;sample=%E5%B9%B4%E7%B3%95&amp;radiobutton=1&amp;querytarget=3&amp;limit=20&amp;pagenum=1&amp;rowcount=7'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>甜粿</span></span></a></span><span style='font-family:新細明體,serif'>，好過</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=13241&amp;curpage=1&amp;sample=%E5%BF%AB%E6%A8%82&amp;radiobutton=1&amp;querytarget=3&amp;limit=20&amp;pagenum=1&amp;rowcount=17'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>歡喜</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>个</span></span></a></span><span style='font-family:新細明體,serif'>日子。</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=2210&amp;curpage=1&amp;sample=%E5%85%92%E5%A5%B3&amp;radiobutton=1&amp;querytarget=3&amp;limit=20&amp;pagenum=1&amp;rowcount=9'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>囝孫</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>个</span></span></a></span><span style='font-family:新細明體,serif'>新衫，</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=8642&amp;curpage=1&amp;sample=%E4%B9%9F%E6%98%AF&amp;radiobutton=1&amp;querytarget=3&amp;limit=20&amp;pagenum=2&amp;rowcount=27'><span style='font-family:新細明體,serif;color:windowtext;text-decoration:none' lang='EN-US'>猶是</span></a></span><span style='font-family:新細明體,serif'>佇</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=2422&amp;curpage=1&amp;sample=%E5%B9%B4%E9%A0%AD&amp;radiobutton=1&amp;querytarget=3&amp;limit=20&amp;pagenum=1&amp;rowcount=14'><span style='font-family:新細明體,serif;color:windowtext;text-decoration:none' lang='EN-US'>年頭</span></a></span><span style='font-family:新細明體,serif'>著吵欲愛阿，現此時</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=12943&amp;curpage=1&amp;sample=%E9%9B%A3%E5%85%8D&amp;radiobutton=1&amp;querytarget=3&amp;limit=20&amp;pagenum=1&amp;rowcount=1'><span style='font-family:新細明體,serif;color:windowtext;text-decoration:none' lang='EN-US'>難免</span></a></span><span style='font-family:新細明體,serif'>欲做一軀</span><span style='font-family:新細明體,serif'>。</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=8689&amp;curpage=1&amp;sample=%E9%82%84%E6%9C%89&amp;radiobutton=1&amp;querytarget=3&amp;limit=20&amp;pagenum=2&amp;rowcount=23'><span style='font-family:新細明體,serif;color:windowtext;text-decoration:none' lang='EN-US'>猶閣</span></a></span><span style='font-family:新細明體,serif'>，</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=5405&amp;curpage=1&amp;sample=%E5%A3%93%E6%AD%B2%E9%8C%A2&amp;radiobutton=1&amp;querytarget=3&amp;limit=20&amp;pagenum=1&amp;rowcount=1'><span style='font-family:新細明體,serif;color:windowtext;text-decoration:none' lang='EN-US'>紅包</span></a></span><span style='font-family:新細明體,serif'>嘛是</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=6667&amp;curpage=1&amp;sample=%E4%B8%8D%E8%A1%8C&amp;radiobutton=1&amp;querytarget=3&amp;limit=20&amp;pagenum=1&amp;rowcount=11'><span style='font-family:新細明體,serif;color:windowtext;text-decoration:none' lang='EN-US'>袂使得</span></a></span><span style='font-family:新細明體,serif'>少的</span><span style='font-family:新細明體,serif'>，所以</span><span lang='EN-US'>in</span><span style='font-family:新細明體,serif'>嘛著袂當梢聲</span><span style='font-family:新細明體,serif'>，</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=10872&amp;curpage=1&amp;sample=%E5%8A%AA%E5%8A%9B&amp;radiobutton=1&amp;querytarget=3&amp;limit=20&amp;pagenum=2&amp;rowcount=35'><span style='font-family:新細明體,serif;color:windowtext;text-decoration:none' lang='EN-US'>認真</span></a></span><span style='font-family:新細明體,serif'>喝咻</span><span style='font-family:新細明體,serif'>，燒肉圓啊！</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=6598&amp;curpage=1&amp;sample=%E8%8C%AF%E8%8B%93%E7%B3%95&amp;radiobutton=1&amp;querytarget=3&amp;limit=20&amp;pagenum=1&amp;rowcount=1'><span style='font-family:新細明體,serif;color:windowtext;text-decoration:none' lang='EN-US'>茯苓糕</span></a></span><span style='font-family:新細明體,serif'>啊！塗豆糖啊！</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=3470&amp;curpage=1&amp;sample=%E8%B1%86%E4%B9%BE&amp;radiobutton=1&amp;querytarget=3&amp;limit=20&amp;pagenum=1&amp;rowcount=5'><span style='font-family:新細明體,serif;color:windowtext;text-decoration:none' lang='EN-US'>豆乾</span></a></span><span style='font-family:新細明體,serif'>啊！青菜啊！</span><span style='font-family:新細明體,serif'>……厝邊隔壁，攏</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=3404&amp;curpage=4&amp;sample=%E8%B7%91&amp;radiobutton=1&amp;querytarget=3&amp;limit=20&amp;pagenum=5&amp;rowcount=87'><span style='font-family:新細明體,serif;color:windowtext;text-decoration:none' lang='EN-US'>走</span></a></span><span style='font-family:新細明體,serif'>佇咧叫阿！</span></p>

<p><span lang='EN-US'> </span></p>

<p><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=8624&amp;curpage=1&amp;sample=%E9%82%84%E6%9C%89&amp;radiobutton=1&amp;querytarget=3&amp;limit=20&amp;pagenum=2&amp;rowcount=23'><span style='font-family:新細明體,serif;color:windowtext;text-decoration:none' lang='EN-US'>猶有</span></a></span><span style='font-family:新細明體,serif'>，感謝予</span><span style='font-family:新細明體,serif'>阮咱食</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=7789&amp;curpage=1&amp;sample=%E4%BE%BF%E9%A3%AF&amp;radiobutton=1&amp;querytarget=3&amp;limit=20&amp;pagenum=1&amp;rowcount=4'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>粗菜便飯</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>个</span></span></a></span><span style='font-family:新細明體,serif'>大人先生，也</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=8674&amp;curpage=1&amp;sample=%E7%84%A1%E9%96%92&amp;radiobutton=1&amp;querytarget=1&amp;limit=20&amp;pagenum=1&amp;rowcount=2'><span style='font-family:新細明體,serif;color:windowtext;text-decoration:none' lang='EN-US'>無閒</span></a></span><span style='font-family:新細明體,serif'>起來阿，這當然是ｉｎ</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'>个</span></a></span><span style='font-family:新細明體,serif'>慈悲，因為這期</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'>个</span></a></span><span style='font-family:新細明體,serif'>租金，總是慢交，ｉｎ分送予人</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=6829&amp;curpage=1&amp;sample=%E5%8B%A4%E5%8B%9E&amp;radiobutton=1&amp;querytarget=3&amp;limit=20&amp;pagenum=1&amp;rowcount=3'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>骨力</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>个</span></span></a></span><span style='font-family:新細明體,serif'>宣傳單，ｉｎ開演予逐家買國貨</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'>个</span></a></span><span style='font-family:新細明體,serif'>電影，唉！遮有</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=8660&amp;curpage=1&amp;sample=%E4%BB%80%E9%BA%BC&amp;radiobutton=1&amp;querytarget=2&amp;limit=20&amp;pagenum=1&amp;rowcount=10'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>啥物</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=10206&amp;curpage=1&amp;sample=%E7%94%A8%E8%99%95&amp;radiobutton=1&amp;querytarget=3&amp;limit=20&amp;pagenum=1&amp;rowcount=7'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>路用</span></span></a></span><span style='font-family:新細明體,serif'>？有錢</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>个</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=932&amp;curpage=2&amp;sample=%E4%B8%8D%E7%94%A8&amp;radiobutton=1&amp;querytarget=3&amp;limit=20&amp;pagenum=4&amp;rowcount=62'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>毋免</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=5030&amp;curpage=1&amp;sample=%E5%A6%82%E6%AD%A4&amp;radiobutton=1&amp;querytarget=3&amp;limit=20&amp;pagenum=1&amp;rowcount=18'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>按呢</span></span></a></span><span style='font-family:新細明體,serif'>，無錢</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>个</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=155&amp;curpage=1&amp;sample=%E5%8F%88&amp;radiobutton=1&amp;querytarget=2&amp;limit=20&amp;pagenum=1&amp;rowcount=4'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>又閣</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=2907&amp;curpage=1&amp;sample=%E5%93%AA%E8%A3%A1&amp;radiobutton=1&amp;querytarget=2&amp;limit=20&amp;pagenum=1&amp;rowcount=2'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>佗位</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=9646&amp;curpage=1&amp;sample=%E5%8F%AF%E4%BB%A5&amp;radiobutton=1&amp;querytarget=2&amp;limit=20&amp;pagenum=1&amp;rowcount=18'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>會當</span></span></a></span><span style='font-family:新細明體,serif'>趁錢咧？</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=5501&amp;curpage=1&amp;sample=%E5%A6%82%E6%9E%9C&amp;radiobutton=1&amp;querytarget=2&amp;limit=20&amp;pagenum=1&amp;rowcount=7'><span style='font-family:新細明體,serif;color:windowtext;text-decoration:none' lang='EN-US'>若準</span></a></span><span style='font-family:新細明體,serif'>有</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'>个</span></a></span><span style='font-family:新細明體,serif'>款，ｉｎ</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=2664&amp;curpage=1&amp;sample=%E6%97%A9%E5%B0%B1&amp;radiobutton=1&amp;querytarget=3&amp;limit=20&amp;pagenum=1&amp;rowcount=20'><span style='font-family:新細明體,serif;color:windowtext;text-decoration:none' lang='EN-US'>老早</span></a></span><span style='font-family:新細明體,serif'>著減省啊！</span></p>

<p><span lang='EN-US'> </span></p>

<p><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=8624&amp;curpage=1&amp;sample=%E9%82%84%E6%9C%89&amp;radiobutton=1&amp;querytarget=3&amp;limit=20&amp;pagenum=2&amp;rowcount=23'><span style='font-family:新細明體,serif;color:windowtext;text-decoration:none' lang='EN-US'>猶有</span></a></span><span style='font-family:新細明體,serif'>，</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=10226&amp;curpage=1&amp;sample=%E9%82%A3&amp;radiobutton=1&amp;querytarget=2&amp;limit=20&amp;pagenum=1&amp;rowcount=20'><span style='font-family:新細明體,serif;color:windowtext;text-decoration:none' lang='EN-US'>遐的</span></a></span><span style='font-family:新細明體,serif'>孽潲</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=2152&amp;curpage=1&amp;sample=%E5%B0%8F%E5%AD%A9&amp;radiobutton=1&amp;querytarget=2&amp;limit=20&amp;pagenum=1&amp;rowcount=11'><span style='font-family:新細明體,serif;color:windowtext;text-decoration:none' lang='EN-US'>囡仔</span></a></span><span style='font-family:新細明體,serif'>，</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=3539&amp;curpage=1&amp;sample=%E5%92%8C&amp;radiobutton=1&amp;querytarget=2&amp;limit=20&amp;pagenum=3&amp;rowcount=54'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>佮</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=5635&amp;curpage=1&amp;sample=%E5%A4%B1%E6%A5%AD&amp;radiobutton=1&amp;querytarget=2&amp;limit=20&amp;pagenum=1&amp;rowcount=2'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>食家己</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>个</span></span></a></span><span style='font-family:新細明體,serif'>人</span><span style='font-family:新細明體,serif'>，</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=2152&amp;curpage=1&amp;sample=%E5%B0%8F%E5%AD%A9&amp;radiobutton=1&amp;querytarget=2&amp;limit=20&amp;pagenum=1&amp;rowcount=11'><span style='font-family:新細明體,serif;color:windowtext;text-decoration:none' lang='EN-US'>囡仔</span></a></span><span style='font-family:新細明體,serif'>當然嘛是</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=9345&amp;curpage=1&amp;sample=%E8%83%A1%E9%AC%A7&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'><span style='font-family:新細明體,serif;color:windowtext;text-decoration:none' lang='EN-US'>亂來</span></a></span><span style='font-family:新細明體,serif'>的，毋知</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=143&amp;curpage=1&amp;sample=%E4%B8%96%E6%95%85&amp;radiobutton=1&amp;querytarget=3&amp;limit=20&amp;pagenum=1&amp;rowcount=3'><span style='font-family:新細明體,serif;color:windowtext;text-decoration:none' lang='EN-US'>人情世事</span></a></span><span style='font-family:新細明體,serif'>。</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=3539&amp;curpage=1&amp;sample=%E5%92%8C&amp;radiobutton=1&amp;querytarget=2&amp;limit=20&amp;pagenum=3&amp;rowcount=54'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>佮</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=5635&amp;curpage=1&amp;sample=%E5%A4%B1%E6%A5%AD&amp;radiobutton=1&amp;querytarget=2&amp;limit=20&amp;pagenum=1&amp;rowcount=2'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>食家己</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>个</span></span></a></span><span style='font-family:新細明體,serif'>咧？</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=4741&amp;curpage=2&amp;sample=%E5%8D%BB&amp;radiobutton=1&amp;querytarget=3&amp;limit=20&amp;pagenum=4&amp;rowcount=75'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>卻是</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=6665&amp;curpage=1&amp;sample=%E6%81%A5&amp;radiobutton=1&amp;querytarget=3&amp;limit=20&amp;pagenum=1&amp;rowcount=12'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>袂見笑</span></span></a></span><span style='font-family:新細明體,serif'>，</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=7600&amp;curpage=1&amp;sample=%E9%9C%B2%E5%87%BA&amp;radiobutton=1&amp;querytarget=3&amp;limit=20&amp;pagenum=2&amp;rowcount=22'><span style='font-family:新細明體,serif;color:windowtext;text-decoration:none' lang='EN-US'>現</span></a></span><span style='font-family:新細明體,serif'>出消瘦</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'>个</span></a></span><span style='font-family:新細明體,serif'>面，現出</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=2057&amp;curpage=1&amp;sample=%E4%BB%96&amp;radiobutton=1&amp;querytarget=2&amp;limit=20&amp;pagenum=1&amp;rowcount=18'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>伊</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>个</span></span></a></span><span style='font-family:新細明體,serif'>腌臢身軀</span><span style='font-family:新細明體,serif'>，黑白</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=10886&amp;curpage=1&amp;sample=%E9%80%9B&amp;radiobutton=1&amp;querytarget=3&amp;limit=20&amp;pagenum=1&amp;rowcount=8'><span style='font-family:新細明體,serif;color:windowtext;text-decoration:none' lang='EN-US'>踅</span></a></span><span style='font-family:新細明體,serif'>，</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=3539&amp;curpage=1&amp;sample=%E5%92%8C&amp;radiobutton=1&amp;querytarget=2&amp;limit=20&amp;pagenum=3&amp;rowcount=54'><span style='font-family:新細明體,serif;color:windowtext;text-decoration:none' lang='EN-US'>佮</span></a></span><span style='font-family:新細明體,serif'>人</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=6906&amp;curpage=1&amp;sample=%E7%86%B1%E9%AC%A7&amp;radiobutton=1&amp;querytarget=3&amp;limit=20&amp;pagenum=1&amp;rowcount=14'><span style='font-family:新細明體,serif;color:windowtext;text-decoration:none' lang='EN-US'>鬥鬧熱</span></a></span><span style='font-family:新細明體,serif'>，一个是一</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=7875&amp;curpage=1&amp;sample=%E5%80%8B&amp;radiobutton=1&amp;querytarget=2&amp;limit=20&amp;pagenum=2&amp;rowcount=36'><span style='font-family:新細明體,serif;color:windowtext;text-decoration:none' lang='EN-US'>个</span></a></span><span style='font-family:新細明體,serif'>，親像</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=8611&amp;curpage=1&amp;sample=%E5%90%8C&amp;radiobutton=1&amp;querytarget=2&amp;limit=20&amp;pagenum=3&amp;rowcount=58'><span style='font-family:新細明體,serif;color:windowtext;text-decoration:none' lang='EN-US'>仝</span></a></span><span style='font-family:新細明體,serif'>一</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=7875&amp;curpage=1&amp;sample=%E5%80%8B&amp;radiobutton=1&amp;querytarget=2&amp;limit=20&amp;pagenum=2&amp;rowcount=36'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>个</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=51010&amp;curpage=1&amp;sample=%E6%A8%A1%E5%9E%8B&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>模型</span></span></a></span><span style='font-family:新細明體,serif'>鑄出來的，</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=8611&amp;curpage=1&amp;sample=%E5%90%8C&amp;radiobutton=1&amp;querytarget=2&amp;limit=20&amp;pagenum=3&amp;rowcount=58'><span style='font-family:新細明體,serif;color:windowtext;text-decoration:none' lang='EN-US'>仝</span></a></span><span style='font-family:新細明體,serif'>款是</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=4809&amp;curpage=1&amp;sample=%E5%93%AD&amp;radiobutton=1&amp;querytarget=3&amp;limit=20&amp;pagenum=2&amp;rowcount=37'><span style='font-family:新細明體,serif;color:windowtext;text-decoration:none' lang='EN-US'>哀爸叫母</span></a></span><span style='font-family:新細明體,serif'>，</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=36&amp;curpage=1&amp;sample=%E4%B8%80%E4%BA%9B&amp;radiobutton=1&amp;querytarget=3&amp;limit=20&amp;pagenum=3&amp;rowcount=57'><span style='font-family:新細明體,serif;color:windowtext;text-decoration:none' lang='EN-US'>一寡</span></a></span><span style='font-family:新細明體,serif'>笑容攏毋，今年</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=5863&amp;curpage=1&amp;sample=%E6%80%8E%E9%BA%BC&amp;radiobutton=1&amp;querytarget=2&amp;limit=20&amp;pagenum=1&amp;rowcount=10'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>哪會</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=11541&amp;curpage=1&amp;sample=%E9%80%99%E9%BA%BC&amp;radiobutton=1&amp;querytarget=2&amp;limit=20&amp;pagenum=1&amp;rowcount=4'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>遮爾</span></span></a></span><span style='font-family:新細明體,serif'>歹過，總算是因為ｉｎ</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=11541&amp;curpage=1&amp;sample=%E9%80%99%E9%BA%BC&amp;radiobutton=1&amp;querytarget=2&amp;limit=20&amp;pagenum=1&amp;rowcount=4'><span style='font-family:新細明體,serif;color:windowtext;text-decoration:none' lang='EN-US'>遮爾</span></a></span><span style='font-family:新細明體,serif'>凶神惡煞</span><span style='font-family:新細明體,serif'>，所以天下才會毋太平！</span></p>

<p><span style='font-family:新細明體,serif' lang='EN-US'> </span></p>

<p><span style='font-family:新細明體,serif'>年關</span><span style='font-family:新細明體,serif'>做是悲慘</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=179&amp;curpage=2&amp;sample=%C3%AA+&amp;radiobutton=1&amp;querytarget=1&amp;limit=20&amp;pagenum=24&amp;rowcount=477'><span style='font-family:新細明體,serif;color:windowtext;text-decoration:none' lang='EN-US'>个</span></a></span><span style='font-family:新細明體,serif'>年關，鬧熱</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=4741&amp;curpage=2&amp;sample=%E5%8D%BB&amp;radiobutton=1&amp;querytarget=3&amp;limit=20&amp;pagenum=4&amp;rowcount=75'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>卻是</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=8611&amp;curpage=1&amp;sample=%E5%90%8C&amp;radiobutton=1&amp;querytarget=2&amp;limit=20&amp;pagenum=3&amp;rowcount=58'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>仝</span></span></a></span><span style='font-family:新細明體,serif'>款</span><span style='font-family:新細明體,serif'>鬧熱，</span><span style='font-family:新細明體,serif'>枵飽吵</span><span style='font-family:新細明體,serif'>、</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=5282&amp;curpage=1&amp;sample=%E6%93%81%E6%93%A0&amp;radiobutton=1&amp;querytarget=3&amp;limit=20&amp;pagenum=1&amp;rowcount=6'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>相挨相</span></span></a>khueh</span><span style='font-family:新細明體,serif'>，有抑是毋生理，那作者</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=8317&amp;curpage=1&amp;sample=%E5%B0%B1&amp;radiobutton=1&amp;querytarget=2&amp;limit=20&amp;pagenum=2&amp;rowcount=21'><span style='font-family:新細明體,serif;color:windowtext;text-decoration:none' lang='EN-US'>就</span></a></span><span style='font-family:新細明體,serif'>毋知啊！</span></p>

<p><span lang='EN-US'> </span></p>

<p><span style='font-family:新細明體,serif'>過年就欲到阿，</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=2429&amp;curpage=1&amp;sample=%E6%9C%89%E9%8C%A2%E4%BA%BA&amp;radiobutton=1&amp;querytarget=3&amp;limit=20&amp;pagenum=1&amp;rowcount=13'><span style='font-family:新細明體,serif;color:windowtext;text-decoration:none' lang='EN-US'>好額人</span></a></span><span style='font-family:新細明體,serif'>早著咧</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=4333&amp;curpage=1&amp;sample=%E8%92%B8&amp;radiobutton=1&amp;querytarget=2&amp;limit=20&amp;pagenum=1&amp;rowcount=10'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>炊</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=7701&amp;curpage=1&amp;sample=%E5%B9%B4%E7%B3%95&amp;radiobutton=1&amp;querytarget=2&amp;limit=20&amp;pagenum=1&amp;rowcount=2'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>甜粿</span></span></a></span><span style='font-family:新細明體,serif'>、</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=2959&amp;curpage=1&amp;sample=%E6%AE%BA&amp;radiobutton=1&amp;querytarget=2&amp;limit=20&amp;pagenum=2&amp;rowcount=24'><span style='font-family:新細明體,serif;color:windowtext;text-decoration:none' lang='EN-US'>刣</span></a></span><span style='font-family:新細明體,serif'>雞鴨</span><span style='font-family:新細明體,serif'>、</span><span style='font-family:新細明體,serif'>做新衫</span><span style='font-family:新細明體,serif'>、貼春聯……毋閒欲</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=7307&amp;curpage=1&amp;sample=%E7%98%8B%E7%99%B2&amp;radiobutton=1&amp;querytarget=2&amp;limit=20&amp;pagenum=1&amp;rowcount=2'><span style='font-family:新細明體,serif;color:windowtext;text-decoration:none' lang='EN-US'>悾顛</span></a></span><span style='font-family:新細明體,serif'>起來阿</span><span style='font-family:新細明體,serif'>。</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=8624&amp;curpage=1&amp;sample=%E9%82%84%E6%9C%89&amp;radiobutton=1&amp;querytarget=3&amp;limit=20&amp;pagenum=2&amp;rowcount=23'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>猶有</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=10226&amp;curpage=1&amp;sample=%E9%82%A3%E4%BA%9B&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>遐的</span></span></a></span><span style='font-family:新細明體,serif'>送禮的，大籃仔</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=9060&amp;curpage=2&amp;sample=%E8%A3%9D&amp;radiobutton=1&amp;querytarget=2&amp;limit=20&amp;pagenum=3&amp;rowcount=53'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>貯</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=8560&amp;curpage=1&amp;sample=%E6%A9%98%E5%AD%90&amp;radiobutton=1&amp;querytarget=2&amp;limit=20&amp;pagenum=1&amp;rowcount=2'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>椪柑</span></span></a></span><span style='font-family:新細明體,serif'>，</span><span style='font-family:新細明體,serif'>小籃仔</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=9060&amp;curpage=2&amp;sample=%E8%A3%9D&amp;radiobutton=1&amp;querytarget=2&amp;limit=20&amp;pagenum=3&amp;rowcount=53'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>貯</span></span></a><a rel='nofollow' href='http://twblg.dict.edu.tw/holodict_new/result_detail.jsp?n_no=9741&amp;curpage=1&amp;sample=%E9%A6%99%E8%85%B8&amp;radiobutton=1&amp;querytarget=2&amp;limit=20&amp;pagenum=1&amp;rowcount=2'><span style='font-family:新細明體,serif;color:windowtext;text-decoration:none' lang='EN-US'><span lang='EN-US'>煙腸</span></span></a></span><span style='font-family:新細明體,serif'>，東家送，西家答，嘛毋閒親像有公事</span><span lang='EN-US'><a rel='nofollow' href='http://twblg.dict.edu.tw/holodict_new/result_detail.jsp?n_no=8611&amp;curpage=1&amp;sample=%E5%90%8C&amp;radiobutton=1&amp;querytarget=2&amp;limit=20&amp;pagenum=3&amp;rowcount=58'><span style='font-family:新細明體,serif;color:windowtext;text-decoration:none' lang='EN-US'>仝</span></a></span><span style='font-family:新細明體,serif'>款，真正欲過年阿！</span></p></div><div><span style='font-size:12.0pt;font-family:新細明體,serif'><br/></span></div></div></td></tr></tbody></table></div></div><br /><small>Updated on <abbr class="updated" title="2012-04-18T09:37:45.346Z">&#22235;&#26376; 18, 2012</abbr> by <span class="author"><span class="vcard"><a class="fn" href="mailto:shinyzxx@gmail.com">Angel Lo</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>