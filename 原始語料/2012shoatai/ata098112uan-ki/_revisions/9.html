<html><head><title>ATA098112&#32645;&#29740;&#26827; (Version 9)</title></head><body><div class="hentry webpage" id="https://sites.google.com/feeds/content/site/2012shoatai/1043608801139078105"><h3><span class="entry-title">ATA098112&#32645;&#29740;&#26827;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-align:center'><b><font size='6'>過年</font></b></p><p><br/></p><p>　　一年當中傷歹過<font color='#ff0000'>个</font>日子，著欲來<font color='#ff0000'>阿</font>，規條路<font color='#ff0000'>个</font>生理人，逐家攏是面憂面結。收錢的，逐工無閒<font color='#ff0000'>熾炒</font>，猶原挾一本破數簿；顧店的，看著生理愈來愈稀微，只好失志<font color='#ff0000'>个</font>閒仙仙。但是袂使無扞數，頂手<font color='#ff0000'>个</font>催討，閣是一擺強過一擺，這攏予頭家nih-nih看，想欲借錢，民間銀行已經佇頂月日予人<font color='#0000ff'>徙無錢</font><font color='#ff0000'>阿</font>，銀行信組，閣是主張毋通放債，所以規工落來，店著接續倒店<font color='#ff0000'>阿</font>。北門口三四間，三角窗一兩間，閣有……差不多全部<font color='#ff0000'>个</font>店，攏親像囥佇風湧中幌韆鞦，雖然無倒店，也毌是無代無誌<font color='#ff0000'>阿</font>。</p><p>　　一般做小生理的，賣零星物件的，也趁佇別人鬥鬧熱，因為in一定愛賺食好過年，好去炊甜粿，好過歡喜的日子。囝孫的新衫，猶是佇年頭著吵欲愛阿，現此時難免欲做一軀。猶閣，紅包嘛是袂使得少的，所以in嘛著袂當梢聲，認真喝咻，燒肉圓啊！茯苓糕啊！塗豆糖啊！豆乾啊！青菜啊！……厝邊隔壁，攏走佇咧叫矣！</p><p>　　猶有，感謝予阮咱食粗菜便 的大人先生，也無閒起來矣，這當然是in的慈悲，因為這期的租金，總是慢交，
in 分送予人骨力的宣傳單，
in 開演予逐家買國貨的電影，唉！遮有啥物路用？有錢的毋免按呢，無錢的又閣佗位會當趁錢咧？若準有的款，
in老早著減省矣！</p><p>　　閣有，遐的孽潲囡仔，佮食家己的人，囡仔當然嘛是亂來的，毋知人情世事。佮食家己的？卻是袂見笑，現出消瘦个面，現出伊的腌臢身軀，黑白踅，佮人鬥鬧熱，一的是一的，親像仝一的模型鑄出來的，仝款是哀爸叫母，一寡笑容攏毋，今年哪會遮爾歹過，總算是因為ｉｎ遮爾凶神惡煞，所以天下才會毋太平！</p><p>　　年關做是悲慘的年關，鬧熱卻是仝款鬧熱，枵飽吵、相挨相khueh，有抑是毋生理，那作者就毋知矣！</p><p>　　過年就欲到矣，好額人早著咧炊甜粿、刣雞鴨、做新衫、貼春聯……毋閒欲悾顛起來阿。猶有遐的送禮的，大籃仔貯椪柑，小籃仔貯煙腸，東家送，西家答，嘛毋閒親像有公事仝款，真正欲過年矣！</p><div><br/></div><div><div>　　「阿爸！我的新衫咧，做好猶未？」</div><div>　　「猶未，緊走啦！」</div><div>　　「過兩工就是過年矣，阿爸！別人兜毋是攏咧炊甜粿矣，阮哪會猶未開始炊？」</div><div>　　「緊走啦！」</div><div><br/></div><div>　　老母佮家後出去替別人洗衫矣。阿發為著過年真煩惱，坐佇遐愣神，伊的五歲查某囝阿寶，偏偏過來佮伊膏膏纏，遮予伊愈來愈傷心。</div><div>　　「唉！新衫、甜粿，佗位有閒錢矣！」阿發憂結結，睜大目睭，睨伊戇戇徛佇遐的查某囝，開始喃來喃去。</div><div><br/></div><div>　　伊憂頭結面，毋知欲按怎才會使度過過年，伊佇兩個月前就失業矣，當然是受彼產業合理化的關係，厝內著靠老母佮家後小數的錢過日子。但是這馬過年矣，洗衫遮一屑仔的錢是毋路用的，因為遐的錢，連平時生活的所費攏無夠矣，那有可能過年著夠矣？著想欲當作無過年這款物件，矣！囡仔閣嘻嘻嘩嘩，啥物新衫矣！啥物甜粿矣！欲按怎才好？</div><div><br/></div><div>　　「店內的數，應該袂來催吧？」伊雄雄想著遮，數雖然無濟，攏總二十箍錢，已經無辦法應付矣！伊感覺除了走路，實在是沒別項計策！但是這馬佗位會使覕？「萬一夥計來矣欲按怎？」阿發操煩著。</div><div>　　「提錢猶未？」阿發凊彩問。</div><div>　　「無。」某強強欲哭矣，伊早起也未吃物件，就去洗衫，又閣去佮頭家愛工錢，所以伊的身體愈來來虛弱。</div><div><br/></div><div>　　「阿母！」阿寶看著老母轉來，就去倚佇伊身邊，但細粒的目睭，開始流目屎矣！因為伊怨嘆伊老爸，但是毋人注意著。</div><div>　　「按怎才好？」</div><div>　　「In講過一工閣去。」</div><div>　　「過一工無著害矣？」</div><div>　　「那無有啥物好辦法，反正甜粿是炊袂赴矣，明仔載提著工錢，買一寡青菜、豬肉，就會使過年矣。」某只好按呢講。</div><div><br/></div><div>　　「恁囝阿寶，吵欲愛呢！」</div><div>　　「就等阿母轉來看覓，無定著伊提著工錢。」某撫撫阿寶的頭，安搭伊一下。</div><div>　　「彼是無用的，一箍會使創啥？」</div><div>　　「矣……」<br/><br/>　　「我嘛出去看覓，借一、二箍來用嘛好」<br/>　　劈劈、剝剝，厝邊隔壁攏開始放炮矣！因為今仔日，已經是年尾矣。每一間的楹仔，攏貼滿紅絳絳的春聯，啥物花開富貴，竹報平安，啥物福祿壽三星拱照……無一句毋是寫好話，正廳的神桌頂，嘛攏有囥三牲、五牲，燒金紙的燒金紙，放大炮的放大炮，逐家攏佇咧祭祀祖先。少寡有面子的家庭，桌仔頭前，猶閣咧圍一條十花五色的刺花桌裙，神像頭前，猶閣是囥一二盆清芳的水仙，婦人人佇灶跤，嘛開始燒大火，大碗小碗的煮甲就無閒，準備暗時欲好好吃一頓。尤其是囡仔人，已經歡喜咧欲跳舞，in一看著甜粿開始切矣，著搶欲食，吵吵鬧鬧，閣去外口揣in的好朋友去開甜粿評比會，街市、厝內，偌鬧熱矣！<br/><br/>　　但是，阿發一家伙仔，楹仔頂懸嘛有貼春聯矣，這閣是伊老母罔度買來的，開伊三个銅錢。毋過，厝內嘛無啥物動靜，破舊的神桌頂，除了舊年囥的一个神主、一个香爐、一葩電火、三个破去的茶甌，猶原是啥物攏無。灶跤咧，猶是冷鼎仔冷灶頭，嘛無看著魚肉，而且in昨昏拍算的青菜，也無看著一葉仔，實在是誠冷清。<br/><br/>　　暗時，風愈剾愈冷，雨又閣落袂停，親像象徵今年的歹景氣。分明卻是一個美麗的啉酒天，啉三五杯清芳的美酒，挾規喙燒燒的飯菜，偌適合矣！閣是父母囝兒，一家伙仔歡歡喜喜的團圓開講。<br/><br/>　　阿發in卻是逐家交懍恂，阿寶因為吵袂著甜粿吃、新衫穿，又閣倚佇伊阿媽的跤頭趺啼啼哭哭。<br/>　　「按怎才好？人攏已經欲圍爐矣。」阿發的老母聽著外口的炮仔聲就大聲，鬱卒的講：<br/>　　「頭家，今仔日已經揣三擺矣，伊總是講等一下來提，閣有啥物辦法？」<br/>　　「已經過年矣，閣欲等啥物時陣？」<br/>　　「唉！下暗的凊糜，又閣欲吃不到矣。」阿發軟荍荍的歎口氣講。<br/>　　「媽，你的工錢，算清楚矣袂？」阿發的某問。<br/>　　「今仔日我去揣啟舍嬸時說講清楚矣。」<br/>　　「連目昨昏四角銀算落去，毋是只有兩箍半？攏總洗軀衣服衫咧？」阿發問。<br/>　　「五軀，他講工錢早著落價，物價誠俗，一米斗六角偌錢。」<br/>　　「五五二五，一軀一月日五角？俗！莫非落三分之一以上？夭壽！」<br/>　　「我不知道欲算偌濟工錢？」阿發的某少寡煩惱起來矣。<br/>　　「按照原價每軀八角工錢來算，閣有三箍，毋知影伊是按怎算？」<br/><br/></div></div><div><br/></div></div></td></tr></tbody></table></div></div><br /><small>Updated on <abbr class="updated" title="2012-05-02T11:40:43.126Z">&#20116;&#26376; 2, 2012</abbr> by <span class="author"><span class="vcard"><a class="fn" href="mailto:shinyzxx@gmail.com">Angel Lo</a></span></span> (<a href="../history.html">Version <span class="sites:revision">9</span></a>)</small><br /></div></div></body></html>