<html><head><title>ATA098112&#32645;&#29740;&#26827; (Version 6)</title></head><body><div class="hentry webpage" id="https://sites.google.com/feeds/content/site/2012shoatai/1043608801139078105"><h3><span class="entry-title">ATA098112&#32645;&#29740;&#26827;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-align:center'><b><font size='6'>過年</font></b></p><p><br/></p><p>　　一年當中傷歹過的<font color='#ff0000'>个</font>日子，著欲來<font color='#ff0000'>阿</font>，規條路<font color='#ff0000'>个</font>生理人，逐家攏是面憂面結。收錢的，逐工無閒<font color='#ff0000'>熾炒</font>，猶原挾一本破數簿；顧店的，看著生理愈來愈稀微，只好失志<font color='#ff0000'>个</font>閒仙仙。但是袂使無扞數，頂手<font color='#ff0000'>个</font>催討，閣是一擺強過一擺，這攏予頭家nih-nih看，想欲借錢，民間銀行已經佇頂月日予人<font color='#0000ff'>徙無錢</font><font color='#ff0000'>阿</font>，銀行信組，閣是主張毋通放債，所以規工落來，店著接續倒店<font color='#ff0000'>阿</font>。北門口三四間，三角窗一兩間，閣有……差不多全部<font color='#ff0000'>个</font>店，攏親像囥佇風湧中幌韆鞦，雖然無倒店，也毌是無代無誌<font color='#ff0000'>阿</font>。</p><p>　　一般做小生理的，賣零星物件的，也趁佇別人鬥鬧熱，因為in一定愛賺食好過年，好去炊甜粿，好過歡喜个日子。囝孫个新衫，猶是佇年頭著吵欲愛阿，現此時難免欲做一軀。猶閣，紅包嘛是袂使得少的，所以in嘛著袂當梢聲，認真喝咻，燒肉圓啊！茯苓糕啊！塗豆糖啊！豆乾啊！青菜啊！……厝邊隔壁，攏走佇咧叫阿！</p><p>　　猶有，感謝予阮咱食粗菜便飯个大人先生，也無閒起來阿，這當然是in个慈悲，因為這期个租金，總是慢交，
in 分送予人骨力个宣傳單，
in 開演予逐家買國貨个電影，唉！遮有啥物路用？有錢个毋免按呢，無錢个又閣佗位會當趁錢咧？若準有个款，
in 老早著減省啊！</p><p>　　閣有，遐的孽潲囡仔，佮食家己个人，囡仔當然嘛是亂來的，毋知人情世事。佮食家己个咧？卻是袂見笑，現出消瘦个面，現出伊个腌臢身軀，黑白踅，佮人鬥鬧熱，一个是一个，親像仝一个模型鑄出來的，仝款是哀爸叫母，一寡笑容攏毋，今年哪會遮爾歹過，總算是因為ｉｎ遮爾凶神惡煞，所以天下才會毋太平！</p><p>　　年關做是悲慘个年關，鬧熱卻是仝款鬧熱，枵飽吵、相挨相khueh，有抑是毋生理，那作者就毋知啊！</p><p>　　過年就欲到阿，好額人早著咧炊甜粿、刣雞鴨、做新衫、貼春聯……毋閒欲悾顛起來阿。猶有遐的送禮的，大籃仔貯椪柑，小籃仔貯煙腸，東家送，西家答，嘛毋閒親像有公事仝款，真正欲過年阿！</p><div><br/></div></div></td></tr></tbody></table></div></div><br /><small>Updated on <abbr class="updated" title="2012-04-20T11:55:57.130Z">&#22235;&#26376; 20, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="../history.html">Version <span class="sites:revision">6</span></a>)</small><br /></div></div></body></html>