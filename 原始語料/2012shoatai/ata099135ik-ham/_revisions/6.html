<html><head><title>ATA099135&#37041;&#20134;&#28085; (Version 6)</title></head><body><div class="hentry webpage" id="https://sites.google.com/feeds/content/site/2012shoatai/1915649218515452007"><h3><span class="entry-title">ATA099135&#37041;&#20134;&#28085;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><br/><font size='3' face='新細明體' color='#000000'>
</font><font size='3' color='#000000'>斗文先生</font><font size='3' color='#0000ff'>專注</font><font size='3' color='#000000'>的臨摹</font><font size='3' color='#0000ff'>著</font><font size='3' color='#000000'>文天祥的〈正氣歌〉，彼支筆尖有時</font><font size='3' color='#0000ff'>剛強</font><font size='3' color='#000000'>有時柔軟，</font><font size='3' color='#0000ff'>真靈活的</font><font size='3' color='#000000'>佇咧紙的頂懸</font><font size='3' color='#0000ff'>爬</font><font size='3' color='#000000'>起</font><font size='3' color='#0000ff'>爬</font><font size='3' color='#000000'>落，逐</font><font size='3' color='#ff00ff'>次</font><font size='3' color='#000000'>若是伊的<u>臨摹</u>佮<u>拓本</u>做了真相像，伊就會大聲</font><font size='3' color='#ff00ff'>喊</font><font size='3' color='#000000'>讚，所以就將筆囥落來，總愛開淡薄仔時間，</font><font size='3' color='#ff00ff'>甲</font><font size='3' color='#000000'>家己寫的佮拓本提來</font><font size='3' color='#0000ff'>兩个</font><font size='3' color='#000000'>相比較。</font><font size='3' face='新細明體' color='#000000'>

</font><p style='margin:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p><font size='3' face='新細明體' color='#000000'>

</font><p style='margin:0cm 0cm 0pt'><font size='3' color='#000000'>過一睏仔，開始讀冊</font><font size='3' color='#0000ff'>的工課</font><font size='3' color='#000000'>，</font><font size='3' color='#ff00ff'>打</font><font size='3' color='#000000'>開嚨喉，咿咿嗚嗚</font><font size='3' color='#ff00ff'>的</font><font size='3' color='#000000'>朗讀〈桃花源記〉。伊的年紀雖然已經過六十歲，但是聲音一點仔攏</font><font size='3' color='#ff00ff'>不</font><font size='3' color='#000000'>輸當年，明朗而且閣有</font><font size='3' color='#0000ff'>餘韻</font><font size='3' color='#000000'>的書聲，</font></p><font size='3' face='新細明體' color='#000000'>

</font><p style='margin:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p><font size='3' face='新細明體' color='#000000'>

</font><p style='margin:0cm 0cm 0pt'><font size='3' color='#000000'>這是斗文先生每一日的功課，而且嘛是數十年來毋捌停止過的。伊一做完工課，</font><font size='3' color='#ff00ff'>嘴</font><font size='3' color='#000000'>內就</font><font size='3' color='#0000ff'>咬</font><font size='3' color='#0000ff'>著</font><font size='3' color='#000000'>竹煙吹，手內提</font><font size='3' color='#0000ff'>著</font><font size='3' color='#ff00ff'>伊</font><font size='3' color='#000000'>孫仔對上海寄來的國事週聞，那行那看</font><font size='3' color='#0000ff'>的</font><font size='3' color='#000000'>行出稻埕。</font></p><font size='3' face='新細明體' color='#000000'>

</font><p style='margin:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p><font size='3' face='新細明體' color='#000000'>

</font><p style='margin:0cm 0cm 0pt'><font size='3' color='#000000'>東爿才拄光，早起的日頭猶</font><font size='3' color='#ff00ff'>為</font><font size='3' color='#000000'>探頭，干焦</font><font size='3' color='#ff00ff'>甲</font><font size='3' color='#000000'>一片薄薄的紅色，染佇咧對面山頭的天頂。</font></p><font size='3' face='新細明體' color='#000000'>

</font><p style='margin:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p><font size='3' face='新細明體' color='#000000'>

</font><p style='margin:0cm 0cm 0pt'><font size='3' color='#000000'>籬笆的邊仔跍</font><font size='3' color='#ff00ff'>著</font><font size='3' color='#000000'>一陣鴨仔，看著人就做伙</font><font size='3' color='#0000ff'>爬</font><font size='3' color='#000000'>起來，呱呱</font><font size='3' color='#ff00ff'>的</font><font size='3' color='#000000'>叫。一隻紅面的鴨仔，搖尾幌頭，用無啥物路用的</font><font size='3' color='#ff00ff'>掌</font><font size='3' color='#000000'>，行倚伊的跤爿烏白食。</font></p><font size='3' face='新細明體' color='#000000'>

</font><p style='margin:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p><font size='3' face='新細明體' color='#000000'>

</font><p style='margin:0cm 0cm 0pt'><font size='3'><span style='color:rgb(0,0,0)'>「小動物</span><span style='color:rgb(0,0,0)' lang='EN-US'><font face='Times New Roman'>!</font></span><font color='#ff00ff'>甘</font><font color='#000000'>欲出去？」</font></font></p><font size='3' face='新細明體' color='#000000'>

</font><p style='margin:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p><font size='3' face='新細明體' color='#000000'>

</font><p style='margin:0cm 0cm 0pt'><span><font size='3' color='#000000'>伊甲籬笆的門打開，彼陣鴨仔，閣呱呱的叫，趕緊欲行出去，伊嘛行出籬笆的門，坐佇門外的一欉年紀足大的茄冬樹跤食薰。</font></span></p><font size='3' face='新細明體' color='#000000'>

</font><p style='margin:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p><font size='3' face='新細明體' color='#000000'>

</font><p style='margin:0cm 0cm 0pt'><span><font size='3' color='#000000'>冬山頂的天，對淺紅變作深紅，罩佇咧塗跤的露水嘛漸漸焦去，不知不覺當中已經完全消失矣。頭拄仔收割的稻仔頭，已經徛黃矣，田畔內底的草露親像銀珠的光芒閃爍。</font></span></p><font size='3' face='新細明體' color='#000000'>

</font><p style='margin:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p><font size='3' face='新細明體' color='#000000'>

</font><p style='margin:0cm 0cm 0pt'><span><font size='3' color='#000000'>伊沓沓仔食薰，對伊喙內旋出來的煙，一陣陣飄往頭殼後壁去，伊甲倒爿的目睭一瞌，看著頭前竹圍內底的<u>炊煙</u>。</font></span></p><font size='3' face='新細明體' color='#000000'>

</font><p style='margin:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p><font size='3' face='新細明體' color='#000000'>

</font><p style='margin:0cm 0cm 0pt'><font size='3'><font color='#000000'><span>有三个人對遐的竹圍內行出來，各人攏紮一个包袱仔，</span><span lang='EN-US'><font face='Times New Roman'>in</font></span><span>彎過一坵田來到附近竹圍的時陣，拄好內面嘛有三个人行出來，兩爿攏停落來，交談過幾句話，就鬥陣閣踅過一个彎，沿著田畔，行對遮來矣。</span></font></font></p><font size='3' face='新細明體' color='#000000'>

</font><p style='margin:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p><font size='3' face='新細明體' color='#000000'>

</font><p style='margin:0cm 0cm 0pt'><font size='3'><font color='#000000'><span>「甘是陳秀才</span><span lang='EN-US'><font face='Times New Roman'>?</font></span><span>」</span><span lang='EN-US'><font face='Times New Roman'>tshuā</font></span><span>頭的人出聲問</span><span lang='EN-US'><font face='Times New Roman'>:</font></span><span>「七早八早就出來透氣呢</span><span lang='EN-US'><font face='Times New Roman'>?</font></span><span>」</span></font></font></p><font size='3' face='新細明體' color='#000000'>

</font><p style='margin:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p><font size='3' face='新細明體' color='#000000'>

</font><p style='margin:0cm 0cm 0pt'><span><font size='3' color='#000000'>伊佮來的人閣有一段差距，認袂出來是啥人，一直到聽著招呼，才知伊是前竹圍的吳想。</font></span></p><font size='3' face='新細明體' color='#000000'>

</font><p style='margin:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p><font size='3' face='新細明體' color='#000000'>

</font><div style='margin:0cm 0cm 0pt'><font size='3'><font color='#000000'><span>「恁嘛真早起床呢</span><span lang='EN-US'><font face='Times New Roman'>!</font></span><span>」伊佇回答的時陣，</span><span lang='EN-US'><font face='Times New Roman'>in</font></span><span>已經來到邊仔矣，伊看見</span><span lang='EN-US'><font face='Times New Roman'>in</font></span><span>穿的是毋是新正毋穿的衫仔褲，就直覺</span><span lang='EN-US'><font face='Times New Roman'>in</font></span><span>欲去佗位矣，「喂，阿想</span><span lang='EN-US'><font face='Times New Roman'>! </font></span><span>恁是欲去台北是無</span><span lang='EN-US'><font face='Times New Roman'>?</font></span><span>」</span></font></font></div><div style='margin:0cm 0cm 0pt'> </div><div style='margin:0cm 0cm 0pt'><font size='3'><font color='#000000'><span>5/2</span></font></font></div><div style='margin:0cm 0cm 0pt'><font size='3'><font color='#000000'><span><font face='新細明體'>

</font></span></font></font></div><font size='3'><font color='#000000'><p style='margin:0cm 0cm 0pt'><span>「是</span><span>啦，欲去看博覽會<span lang='EN-US'>!</span>陳秀才<span lang='EN-US'>!</span>你嘛來去看啦<span lang='EN-US'>!</span>參阮同齊去<span lang='EN-US'>!</span></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「我無愛</span><span>去。</span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「無去是真可惜的</span><span lang='EN-US'><font face='Times New Roman'>!</font></span><span>別庄我毋知，若是咱庄內，無一家伙仔無去看</span><span lang='EN-US'><font face='Times New Roman'>!</font></span><span>聽講今仔日的團體真濟，無定著臨時火車閣愛客滿</span><span>矣。陳秀才<span lang='EN-US'>!</span>做人無幾時，你閣有歲矣，今仔日毋看，欲等到何時<span lang='EN-US'>!</span>來去看好啦，加看一番風景，毋是真好？</span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「我無愛</span><span>去。</span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「毋去？等阮看轉來閣再講予你</span><span>聽，噯呦<span lang='EN-US'>!</span>時間無早矣<span lang='EN-US'>!</span>阮著趕緊去坐車。</span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>佇咧博覽會猶未開幕進前，政府全力宣傳，島內的新聞也綴咧鼓</span><span>吹，就算是農村各地，嘛攏派鐵路部員去<u>勸誘</u>，原本無啥物好處的博覽會，經過宣傳的魔力，竟然起效果，引起大批的好名聲。</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「行</span><span lang='EN-US'><font face='Times New Roman'>!</font></span><span>到大台北去看博覽會</span><span lang='EN-US'><font face='Times New Roman'>!</font></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>只要是台北以外的人，毋管是誰攏有這種想法，若親像這世人當中無看一擺袂使的款。</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「阿公仔</span><span lang='EN-US'><font face='Times New Roman'>!</font></span><span>警察來矣</span><span lang='EN-US'><font face='Times New Roman'>!</font></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>秋天的暗暝，斗文先生當咧冊房看報紙，雄雄聽著伊第三个孫仔兇兇狂狂行入來。</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「哪會無共伊講我無閒去見伊</span><span lang='EN-US'><font face='Times New Roman'>!</font></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「我嘛有共伊講，哪知伊攏毋聽，講伊有啥物公務欲見阿公仔的</span><span lang='EN-US'><font face='Times New Roman'>!</font></span><span>阿公仔</span><span lang='EN-US'><font face='Times New Roman'>!</font></span><span>公務是啥物</span><span lang='EN-US'><font face='Times New Roman'>?</font></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「可惡</span><span lang='EN-US'><font face='Times New Roman'>!</font></span><span>磕袂著就愛來攪擾，今仔日閣是啥物阿里不達的代誌？」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>伊真無歡喜的行出來，看著老巡查佐佐木笑咍咍的坐佇大廳等。</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「你閣來矣</span><span lang='EN-US'><font face='Times New Roman'>!</font></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「陳秀才</span><span lang='EN-US'><font face='Times New Roman'>!</font></span><span>對不住</span><span>囉，我嘛知影你無閒，你請坐啦，我有話欲對你講。</span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>伊做過多年巡查，誠有經驗，講起台灣話就佮台灣人差不多。</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「有話請你緊說啦</span><span lang='EN-US'><font face='Times New Roman'>!</font></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「今仔日是戶口調</span><span>查，</span><span>順紲楂紮一點仔公務來的。」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「</span><span lang='EN-US'><font face='Times New Roman'>……</font></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「你去中國留學的孫仔，當時欲轉來</span><span lang='EN-US'><font face='Times New Roman'>?</font></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「無代誌，轉來欲創啥物？」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「台灣欲開博覽會，伊敢毋轉來看？」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「我毋知。」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「唔，你毋知影</span><span style='font-family:MS Mincho' lang='JA'>か。</span><span lang='EN-US'><font face='Times New Roman'>(</font></span><span>不知道嗎</span><span lang='EN-US'><font face='Times New Roman'>?)</font></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>佐佐木講到</span><span>這，停一咧，講起別項代誌<span lang='EN-US'>:</span></span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「博覽會的協贊會愛招會員，普通會員一个人愛</span><span lang='EN-US'><font face='Times New Roman'>…...</font></span><span>五箍</span><span lang='EN-US'><font face='Times New Roman'>……</font></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「請等</span><span>咧，協贊會</span><span>佮我無事代，哪會講對遮</span><span>來<span lang='EN-US'>!?</span></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「哈哈</span><span lang='EN-US'><font face='Times New Roman'>……</font></span><span>陳秀才</span><span lang='EN-US'><font face='Times New Roman'>!</font></span><span>五箍毋是叫你白納的</span><span lang='EN-US'><font face='Times New Roman'>!</font></span><span>若是做會</span><span>員，協贊會就予你一張會員票，一</span><span>个紀念印</span><span>仔，佇博覽會期間內，隨意出入，閣愛招待你<span lang='EN-US'>……</span></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「按呢你的意思是愛我加入是無</span><span lang='EN-US'><font face='Times New Roman'>?</font></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「著</span><span>啦。老秀才<span lang='EN-US'>!</span>你去台北看覓咧，看日本的文化</span><span>佮恁的，</span><span>無，是</span><span>清朝的文化有啥物無仝</span><span lang='EN-US'><font face='Times New Roman'>?</font></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「清朝</span><span lang='EN-US'><font face='Times New Roman'>!</font></span><span>」伊聽見清朝兩字，身軀敢若予電電著，起畏寒，</span><span>戇戇看窗外出</span><span>神。</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span lang='EN-US'> </span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>博覽會開幕十偌工矣。原本</span><span>干焦攑鋤頭過日，連小可仔雞母相踏攏愛變做話題的田庄人，經過一擺遊島佮博覽會場，可比去月娘踅一逝轉來閣較歡喜，直直呵咾，</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>害遐的袂當去的人足欣羨。斗文先生雖然定著，但是每一擺聽著</span><span lang='EN-US'><font face='Times New Roman'>in</font></span><span>的呵咾，猶是會詳細聽。不過奇怪閣使伊失望是，</span><span lang='EN-US'><font face='Times New Roman'>in</font></span><span>講的台北街市攏毋是以前的地名</span><span>矣。</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>「這就奇怪矣</span><span lang='EN-US'><font face='Times New Roman'>!</font></span><span>敢講台北就變遮緊</span><span lang='EN-US'><font face='Times New Roman'>!</font></span><span>」</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>伊有當陣會問家己，想欲到台北去。不過台北已經毋是伊所夢想的所在矣</span><span lang='EN-US'><font face='Times New Roman'>!</font></span><span>所以欲行煞閣擋牢，過幾工了後，忽然收到</span><span lang='EN-US'><font face='Times New Roman'>in</font></span><span>孫仔的同學寄出的批，批的內容是按呢─</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>斗文先生</span><span lang='EN-US'><font face='Times New Roman'>:</font></span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span>夏天過去，我佮秋天做伙轉到南國來矣。轉來的目的，一是回故鄉，一是欲看博覽會。你孫仔<span style='font-family:Times New Roman' lang='EN-US'>R</span>君專心課業，無欲轉來，但是交代我一定愛邀請先生，來台北看博覽會</span><span lang='EN-US'><font face='Times New Roman'>!......</font></span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span lang='EN-US'><span><font face='Times New Roman'>                                                                                                                                                
</font></span></span><span>姪</span><font face='Times New Roman'> </font><span>王北芳</span></p><div style='margin:0cm 0cm 0pt'><font face='新細明體'>

</font></div><p style='margin:0cm 0cm 0pt'><span lang='EN-US'><font face='Times New Roman'><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span> </span><span>                                                                                                 </span><span> </span></font></span><span>十二月二十五</span></p><p style='margin:0cm 0cm 0pt'> </p><div style='margin:0cm 0cm 0pt'><font face='新細明體'>

<span>少少的幾个字，早就下定決心矣。但是伊啥物攏無講，嘛無通知厝內人，閣驚會拄到熟似的人，一个人偷偷仔去火車頭坐早起九點開的班車。</span></font></div><div style='margin:0cm 0cm 0pt'> </div><div style='margin:0cm 0cm 0pt'><font face='新細明體'><span>5/16</span></font></div><div style='margin:0cm 0cm 0pt'><font face='新細明體'><span>

<p style='margin:0cm 0cm 0pt'><span style='font-family:新細明體'>這工拄好是拜日，車內滿滿攏是</span><span style='font-family:新細明體'>人。斗文先生拄踏入車內，毋知按怎，所有人的眼光攏看對伊</span><span style='font-family:新細明體'>的身軀頂。佇車內的時裝─日本衫、台灣衫、洋服的環境，忽然間出現斗文先生的古裝─烏色的碗仔帽、烏長衫、烏的包仔鞋，喙內咬竹煙吹，尤其是佇背後的毛尾仔</span><span lang='EN-US'><font face='Times New Roman'>……</font></span><span style='font-family:新細明體'>佮別人攏無仝款，感覺特別刺目。</span></p>

<p style='margin:0cm 0cm 0pt'><span style='font-family:新細明體'>伊感受著眾人的眼光，若像受侮辱，一時感覺足艱苦，但是馬上又閣無囥咧心肝頂，共眾人斜視一遍了</span><span style='font-family:新細明體'>後，老神在在的坐落去。</span></p>

<p style='margin:0cm 0cm 0pt'><span style='font-family:新細明體'>出發的時間到矣，<u>當車長的笛聲在鳴動的瞬間</u>，伊趕緊將耳仔掩起來，無想欲聽火車的水螺聲，予車內的人攏笑矣。</span></p>

<p style='margin:0cm 0cm 0pt'><span style='font-family:新細明體'>火車沓沓仔幌，蹛了慣勢的田庄，慢慢仔向後壁退去。伊雄雄感覺一屑仔空虛，真無聊的共隨時紮佇身軀頂的《海外十洲記》掀開，<u>機械地</u>囥佇大腿頂懸，伊的兩蕊目睭雖然看的是冊，毋過伊煞共字讀進去，車內的對</span><span style='font-family:新細明體'>話，自然聽對伊的耳仔內矣。伊慢慢仔共頭櫸起來，火車的速度真緊，駛佇甘蔗園邊仔。</span></p>

<p style='margin:0cm 0cm 0pt'><span style='font-family:新細明體'>「阿柳兄</span><span lang='EN-US'><font face='Times New Roman'>!</font></span><span style='font-family:新細明體'>你欲到佗位去</span><span lang='EN-US'><font face='Times New Roman'>?</font></span><span style='font-family:新細明體'>」</span></p>

<p style='margin:0cm 0cm 0pt'><span style='font-family:新細明體'>「去台</span><span style='font-family:新細明體'>北。</span><span style='font-family:新細明體'>」</span></p>

<p style='margin:0cm 0cm 0pt'><span style='font-family:新細明體'>「</span><span style='font-family:新細明體'>唔，你平常遮爾勤儉，哪會甘到台北<span lang='EN-US'>!</span></span><span style='font-family:新細明體'>」</span></p>

<p style='margin:0cm 0cm 0pt'><span style='font-family:新細明體'>「這，一半是不得已的。」</span></p>

<p style='margin:0cm 0cm 0pt'><span style='font-family:新細明體'>「是你家己欲去的</span><span lang='EN-US'><font face='Times New Roman'>!</font></span><span style='font-family:新細明體'>哪會講不得已</span><span lang='EN-US'><font face='Times New Roman'>!</font></span><span style='font-family:新細明體'>」</span></p>

<p style='margin:0cm 0cm 0pt'><span style='font-family:新細明體'>「我庄內的警察，硬欲押人著去啦</span><span lang='EN-US'><font face='Times New Roman'>!</font></span><span style='font-family:新細明體'>」</span></p>

<p style='margin:0cm 0cm 0pt'><span style='font-family:新細明體'>「唔，是按呢喔</span><span lang='EN-US'><font face='Times New Roman'>?</font></span><span style='font-family:新細明體'>不過阿柳兄</span><span lang='EN-US'><font face='Times New Roman'>!</font></span><span style='font-family:新細明體'>你嘛免怨嘆，聽講博覽會是有台灣以來，上鬧熱的，看一擺，就算是死嘛甘願</span><span lang='EN-US'><font face='Times New Roman'>!</font></span><span style='font-family:新細明體'>」</span></p>

<p style='margin:0cm 0cm 0pt'><span style='font-family:新細明體'>「看一擺，就算是死嘛甘願</span><span lang='EN-US'><font face='Times New Roman'>!</font></span><span style='font-family:新細明體'>」斗文先生若鸚哥對伊念一句。伊想台北若是親像逐家所期待的台北，就無枉費伊來台北一逝矣。伊敢若袂記咧台北已經變矣，啥物府前街、府中街、府後街</span><span lang='EN-US'><font face='Times New Roman'>……</font></span><span style='font-family:新細明體'>一寡向時的市街，攏全部浮對伊的眼</span><span style='font-family:新細明體'>前，火車駛愈緊，伊就愈是幻想。</span></p>

<p style='margin:0cm 0cm 0pt'><span style='font-family:新細明體'>「艋舺艋舺<span lang='EN-US'>!</span>」</span></p>

<p style='margin:0cm 0cm 0pt'><span style='font-family:新細明體'>伊愖規晡，</span><span style='font-family:新細明體'>聽著這叫聲，才醒過來。</span></p>

<p style='margin:0cm 0cm 0pt'><span style='font-family:新細明體'>「艋舺<span lang='EN-US'>……</span>啊<span lang='EN-US'>!</span>一府二鹿三艋舺的艋舺<span lang='EN-US'>!</span>」</span></p>

<p style='margin:0cm 0cm 0pt'><span style='font-family:新細明體'>伊親像拄著久無看著的朋友，胸坎砰砰跳</span><span style='font-family:新細明體'>。火車過萬華車站，閣通過兩</span><span style='font-family:新細明體'>个平交道的時陣，第一會場糖業館的形影，早就照對車窗頂矣。車內的人聽見會場，就相爭欲</span><span lang='EN-US'><font face='Times New Roman'>kheh</font></span><span style='font-family:新細明體'>對窗爿</span><span style='color:black;font-family:新細明體;font-size:11.5pt'>看，伊嘛綴咧看，啊</span><span style='color:black;font-family:Lucida Sans Unicode;font-size:11.5pt' lang='EN-US'>!</span><span style='color:black;font-family:新細明體;font-size:11.5pt'>向時的台北城址，已經起了博覽會場，伊的胸坎親像予鐵</span><span style='font-family:新細明體'>槌摃一下，跋落椅仔頂。</span></p>

<p style='margin:0cm 0cm 0pt'><span style='font-family:新細明體'>火車佇三點到台北車頭，車內坐久感覺厭</span><span lang='EN-US'><font face='Times New Roman'>siān</font></span><span style='font-family:新細明體'>的人，逐个人攏相爭落去。伊嘛綴人群行出剪票</span><span style='font-family:新細明體'>口。佇亂七八糟的人群內底，每行一步，跤尾攏欲拄著別人的跤後蹬，伊的跤一拐就跋落去，一觸久仔就予人群</span><span style='font-family:新細明體'>捒到倒爿的一角。伊攑頭看街仔頂，真濟自動車駛佇街仔路，路頭頂起一座城</span><span style='font-family:新細明體'>門，伊忽然看見城門頂寫「始政四十周年紀念」，驚惶失魂的伊馬上清醒過來。</span><span style='font-family:新細明體'>徛佇面頭前懸懸的建築物，親像咧對伊奸險的笑，伊幌頭，想起「王侯茅宅皆新立，文武衣冠異昔時」的字</span><span style='font-family:新細明體'>句，心中有無限滄桑的感慨。</span></p>

<p style='margin:0cm 0cm 0pt'><span style='font-family:新細明體'>斗文先生，自少年就真巧，十九歲中秀才，佇撫臺衙辦代誌。二十七歲彼年，當欲赴省考試，無想到台灣佇彼年換人統治，伊的青雲之路，嘛斷絕矣。伊就無閣繼續追求功名，定居佇<span lang='EN-US'>K</span>庄，買幾坵好田，想欲做作田人，過伊的一生。伊的厝內藏一本台灣地圖，佇台灣欲開始新政治的時陣，因為毋捌台灣代，幾若擺欲請伊鬥相共，伊毋但執意毋肯，而且閣謝絕全部的政客。</span></p>

<p style='margin:0cm 0cm 0pt'><span style='font-family:新細明體'>斗文先生表面上看來，單純是隱居生活，但伊的心內煞毌是按呢，伊的血，常常為同胞<u>奔騰著</u>。</span></p>

<p style='margin:0cm 0cm 0pt'><span style='font-family:新細明體'>當社會運動上激烈的時陣，伊雖然無實際去參加活動，但是對社會運動其中的文化運動貢獻袂少。台灣人會曉講日本話的愈多，理解漢文的愈少，伊想台灣人佇事業上，果然需要日本話，但另外一方面，煞袂使毋捌漢文。台灣人</span><span style='font-family:新細明體'>佮漢文是有共同生死的關係</span><span lang='EN-US'><font face='Times New Roman'>!</font></span><span style='font-family:新細明體'>伊想欲振興漢文，所以就揣一寡有仝款意見的人，創立詩社，發揚擊缽吟。</span><span lang='EN-US'><font face='Times New Roman'>in</font></span><span style='font-family:新細明體'>的鼓</span><span style='font-family:新細明體'>吹，真會當刺激社會，所以四界攏有詩社成立，擊缽吟風行全島，當時所產生的詩人，差不多有唐朝遐爾濟。</span></p>

</span></font></div></font><div style='margin:0cm 0cm 0pt'/></font><div style='margin:0cm 0cm 0pt'/><font size='3' face='新細明體' color='#000000'>

</font></div></td></tr></tbody></table></div></div><br /><small>Updated on <abbr class="updated" title="2012-06-10T13:10:45.361Z">&#20845;&#26376; 10, 2012</abbr> by <span class="author"><span class="vcard"><a class="fn" href="mailto:ata099135@gmail.com">&#37041;&#20134;&#28085;</a></span></span> (<a href="../history.html">Version <span class="sites:revision">6</span></a>)</small><br /></div></div></body></html>