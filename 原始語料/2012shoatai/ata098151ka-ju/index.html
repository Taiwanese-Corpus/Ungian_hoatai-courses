<html><head><title>ATA098151&#35377;&#23478;&#29788;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../ata098101liam-gi/index.html">ATA098101&#26519;&#24565;&#23452;</a></small></td></tr><tr><td><small><a href="../ata098104li-sun/index.html">ATA098104&#38515;&#20432;&#28147;</a></small></td></tr><tr><td><small><a href="../ata098105bun-hing/index.html">ATA098105&#24373;&#25991;&#39336;</a></small></td></tr><tr><td><small><a href="../ata098108hui-sim/index.html">ATA098108&#39640;&#24935;&#24515;</a></small></td></tr><tr><td><small><a href="../ata098109u-tsiat/index.html">ATA098109&#37912;&#20110;&#25463;</a></small></td></tr><tr><td><small><a href="../ata098111an-ping/index.html">ATA098111&#24278;&#26191;&#24179;</a></small></td></tr><tr><td><small><a href="../ata098112uan-ki/index.html">ATA098112&#32645;&#29740;&#26827;</a></small></td></tr><tr><td><small><a href="../ata098113gi-tsin/index.html">ATA098113&#26954;&#27778;&#33275;</a></small></td></tr><tr><td><small><a href="../ata098115tsu-hun/index.html">ATA098115&#34311;&#36039;&#21211;</a></small></td></tr><tr><td><small><a href="../ata098118bi-tsu/index.html">ATA098118&#29579;&#24494;&#24904;</a></small></td></tr><tr><td><small><a href="../ata098119hui-kuan/index.html">ATA098119&#33674;&#24800;&#35264;</a></small></td></tr><tr><td><small><a href="../ata098121tsing-hian/index.html">ATA098121&#32645;&#25919;&#36066;</a></small></td></tr><tr><td><small><a href="../ata098123iok-ting/index.html">ATA098123&#34081;&#32946;&#24237;</a></small></td></tr><tr><td><small><a href="../ata098124sing-ing/index.html">ATA098124&#34311;&#32854;&#35424;</a></small></td></tr><tr><td><small><a href="../ata098125nga-ting/index.html">ATA098125&#35377;&#38597;&#23159;</a></small></td></tr><tr><td><small><a href="../ata098126siau-ham/index.html">ATA098126&#34311;&#31601;&#28085;</a></small></td></tr><tr><td><small><a href="../ata098127hing-bun/index.html">ATA098127&#24373;&#39336;&#25991;</a></small></td></tr><tr><td><small><a href="../ata098129phai-suan/index.html">ATA098129&#21555;&#27803;&#29831;</a></small></td></tr><tr><td><small><a href="../ata098131gi-kiat/index.html">ATA098131&#26446;&#23452;&#28500;</a></small></td></tr><tr><td><small><a href="../ata098132tshian-hui/index.html">ATA098132&#26446;&#33418;&#24935;</a></small></td></tr><tr><td><small><a href="../ata098134tshai-iong/index.html">ATA098134&#35613;&#37319;&#23481;</a></small></td></tr><tr><td><small><a href="../ata098135it-kiat/index.html">ATA098135&#40643;&#19968;&#20625;</a></small></td></tr><tr><td><small><a href="../ata098137tik-kong/index.html">ATA098137&#38515;&#24503;&#20809;</a></small></td></tr><tr><td><small><a href="../ata098140hiok-ting/index.html">ATA098140&#38515;&#37057;&#23159;</a></small></td></tr><tr><td><small><a href="../ata098141kui-ui/index.html">ATA098141&#26519;&#23395;&#32173;</a></small></td></tr><tr><td><small><a href="../ata098142bun-i/index.html">ATA098142&#24373;&#25991;&#24609;</a></small></td></tr><tr><td><small><a href="../ata098143kiat-ju/index.html">ATA098143&#21129;&#28500;&#28189;</a></small></td></tr><tr><td><small><a href="../ata098146ui-ni/index.html">ATA098146&#24464;&#26256;&#22958;</a></small></td></tr><tr><td><small><a href="../ata098147ui-ting/index.html">ATA098147&#26041;&#38859;&#23159;</a></small></td></tr><tr><td><small><a href="../ata098149po-giok/index.html">ATA098149&#26041;&#23542;&#29577;</a></small></td></tr><tr><td><small>ATA098151&#35377;&#23478;&#29788;</small></td></tr><tr><td><small><a href="../ata098181ka-iong/index.html">ATA098181&#39015;&#20339;&#23481;</a></small></td></tr><tr><td><small><a href="../ata099135ik-ham/index.html">ATA099135&#37041;&#20134;&#28085;</a></small></td></tr><tr><td><small><a href="../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2012shoatai/3648867003238849604"><h3><span class="entry-title">ATA098151&#35377;&#23478;&#29788;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><div><br/></div><div><br/></div><div><font size='3'>一</font></div><div><font size='3'><br/></font></div><div><font size='3'>民國三十年到三十四年，佇台灣的少年人一工減過一工，一年減過一年，愈來愈少。年歲較大的攏到大陸、南方遐去做「東亞共榮的皇民戰士」。叫做「學徒兵」的學生嘛攏去山邊海角，各種所在，去做日本帝國成功的踏跤石囉。</font></div><div><font size='3'><br/></font></div><div><font size='3'>因為戰爭基地的工事是做袂煞的，特別是盟國的飛機空襲行動了後，這陣囡仔兵攏無閒甲反過去。</font></div><div><font size='3'><br/></font></div><div><font size='3'>我是教數學的先生，課攏嘸免上，逐工綴囡仔兵佇遐做工過日子。少年人的學業攏無人管，「萬能的神」這種觀念代替一切的科學佮藝術，我心肝內真正是有夠艱苦。</font></div><div><font size='3'><br/></font></div><div><font size='3'><br/></font></div><div><font size='3'><br/></font></div><div><font size='3'>二</font></div><div><font size='3'><br/></font></div><div><font size='3'>「喂，來看喔！」林建文將圓鍬仔 îⁿ-tshiu-ē囥邊仔，跍佇壁跤喝甲足大聲。一群囡仔兵攏圍來，喝甲大細聲，逐个攏足有精神、歡頭喜面。這是這幾年來攏無出現的景象。</font></div><div><font size='3'><br/></font></div><div><font size='3'>到底是看著啥？</font></div><div><font size='3'><br/></font></div><div><font size='3'>我想欲行過去看的時陣，軍事教官吉田中尉煞先到<font color='#0000ff'>了</font>。</font></div><div><font size='3'><br/></font></div><div><font size='3'>「吵啥！吵啥！是攏整理好勢<font color='#0000ff'>啊</font>喔？明仔載愛到機場去修路啊！<font color='#0000ff'>手腳</font>愛較緊<font color='#0000ff'>欸</font>！」</font></div><div><font size='3'><br/></font></div><div><font size='3'>囡仔兵的歡喜攏<font color='#0000ff'>沒</font>去<font color='#0000ff'>了</font>，互相對看，陸陸續續倒<font color='#0000ff'>返</font>去做<font color='#0000ff'>傢</font>己的工作。林建文偷偷看一眼吉田中尉，<font color='#0000ff'>拿起</font>圓鍬仔，共遐仔瓦片、碎磚仔、紅毛塗攏總整理清氣。</font></div><div><font size='3'><br/></font></div><div><font size='3'>我假做<font color='#0000ff'>憨憨嘸</font>知發生<font color='#0000ff'>啥米</font>代誌，看<font color='#0000ff'>著</font>海面的船，心親像彼隻船共款飄搖。</font></div><div><font size='3'><br/></font></div><div><font size='3'><br/></font></div><div><font size='3'><br/></font></div><div><font size='3'>三</font></div><div><font size='3'><br/></font></div><div><font size='3'>林建文是排尾第一名，<font color='#0000ff'>歸</font>班上細漢的囡仔兵。伊看著吉田中尉離開，又共圓鍬仔<font color='#0000ff'>放下</font>，兩手出力想欲<font color='#0000ff'>推開</font>一塊誠大塊的紅毛塗，<font color='#0000ff'>推</font>甲<font color='#0000ff'>歸</font>面紅吱吱。</font></div><div><font size='3'><br/></font></div><div><font size='3'>「你推這<font color='#0000ff'>個</font>欲mìn-tāi？」我問伊。</font></div><div><font size='3'><br/></font></div><div><font size='3'>伊幌頭笑講：「遮，遮…」</font></div><div><font size='3'><br/></font></div><div><font size='3'>「遮是啥物？」我跍lué看，紅毛塗下跤<font color='#0000ff'>壓著</font>一欉紅玫瑰。硩甲密密密，煞閣對縫內生tshuè一个指頭遐大khian的花莓。</font></div><div><font size='3'><br/></font></div><div><font size='3'>我感覺遮真趣味，就佮伊作伙共彼塊紅毛塗捒予開。下跤有一欉予壓甲扁扁扁的紅玫瑰。</font></div><div><font size='3'><br/></font></div><div><font size='3'>我真歡喜，煞毋是為著這欉玫瑰花。阮厝內種真多花花草草，比遮iá閣出名的嘛袂少。我會感覺歡喜，是因為伊予我一个「春天關袂牢」的想法。佇遐重的紅毛塗下跤，竟然會當揣到縫，閣生出遐大khian的花莓，就親像日本軍隊統治之下台灣人的心。</font></div><div><font size='3'><br/></font></div><div><font size='3'>「你甘有佮意？」</font></div><div><font size='3'><br/></font></div><div><font size='3'>林建文thìm頭，毋過隨koh失去笑容。</font></div><div><font size='3'><br/></font></div><div><font size='3'>吉田又閣行來。</font></div><div><font size='3'><br/></font></div><div><font size='3'>林建文提起îⁿ-tshiu-ē閣繼續伊的工課。</font></div><div><font size='3'><br/></font></div><div><font size='3'>我佇囡仔兵之間巡來巡去，喝講：「跤手愛緊，時間暗矣！」</font></div><div><font size='3'><br/></font></div><div><font size='3'><br/></font></div><div><font size='3'><br/></font></div><div><font size='3'>四</font></div><div><font size='3'><br/></font></div><div><font size='3'>收工的時陣，我真緊佮林建文共彼欉紅玫瑰挖tshuè，予伊紮tò-làu營房內底。</font></div><div><font size='3'><br/></font></div><div><font size='3'>暗頓食煞，我看著林建文傢己一個提著批信踮佇草皮頂，我沓沓仔行對伊的身軀邊講：「甘是厝內寄來的批？甘有好消息？」</font></div><div><font size='3'><br/></font></div><div><font size='3'>伊搖頭又閣吐大氣，目屎煞流tshuè。</font></div><div><font size='3'><br/></font></div><div><font size='3'>「林老師……」</font></div><div><font size='3'><br/></font></div><div><font size='3'>「嗯？……」</font></div><div><font size='3'><br/></font></div><div><font size='3'>「我敢會當共彼欉紅玫瑰寄tò-làu厝？」</font></div><div><font size='3'><br/></font></div><div><font size='3'>「這是當然。你想欲共伊寄tò？」</font></div><div><font size='3'><br/></font></div><div><font size='3'>「嗯，阿姊傷可憐矣。阮厝六个人已經分做六个家，阿兄in有的làu大陸，有的làu南爿，我又閣佇遮……。」伊講：「厝內冷清清，賰伊一个人關佇內底……」</font></div><div><font size='3'><br/></font></div><div><font size='3'>「好，這兩工我會當tò-làu一逝，順紲替你紮紮tò，我會共伊講這欉紅玫瑰的身世。」</font></div><div><font size='3'><br/></font></div><div><font size='3'>林建文giú著我的手。我看到伊的目屎直直流luè。對彼兩逝目屎，我想到彼欉予壓佇紅毛塗下跤的紅玫瑰，閣看到對縫內生tshuè彼个指頭遐大khian的花莓。</font></div><div><font size='3'><br/></font></div><div><font size='3'><br/></font></div><div><font size='3'><br/></font></div><div><font size='3'>五</font></div><div><font size='3'><br/></font></div><div><font size='3'>兩禮拜了後，我請假tò làu臺中，帶著彼欉對紅毛塗下跤挖tshuè的紅玫瑰，我開始感覺有淡薄仔後悔矣。  </font></div><div><font size='3'><br/></font></div><div><font size='3'>我活到這个歲數，làu看林建文的阿姊，是無啥好感覺歹勢。我干那驚看到見面煞目屎撥袂離的查某囡仔。若是拄著這款場面，是愛行抑是留luè，若是予人看著，毋知影閣愛發生啥物誤會……遮真正是為難。我嘛有咧想，一个孤孤單單守家園的查某囡仔，目屎總是難免，若是拄到這款場面，我是欲按怎？</font></div><div><font size='3'><br/></font></div><div><font size='3'>謝天謝地，我所拄到的林姑娘，不是這款軟弱愛哭的查某囡仔。凡勢是遮爾濟年來的苦痛佮辛酸共伊磨做按呢，伊處處表現甲非常的理智、安靜。</font></div><div><font size='3'><br/></font></div><div><font size='3'>伊知影我是伊兄弟的先生，刁工替伊送這欉紅玫瑰來予伊，閣聽見我講起這欉紅玫瑰的身世，伊連鞭共伊種佇菜底。又閣拜託我共林建文講：「小弟的意思，阿姊攏會當體會，請小弟放心。」 </font></div><div><font size='3'>彼工暗瞑，我帶著輕鬆的心情tò làu營區，這種心情閣傳染予林建文。他吐了大氣，現出滿面春色。</font></div><div><font size='3'><br/></font></div><div><font size='3'><br/></font></div><div><font size='3'><br/></font></div><div><font size='3'>六</font></div><div><font size='3'><br/></font></div><div><font size='3'>四月結束，五月過去。六七月海墘的日頭，共阮攏曝做一陣黑人。逐日的廣播，都抑繼續咧宣傳大本營發表的「好消息」——「皇軍大捷」。</font></div><div><font size='3'><br/></font></div><div><font size='3'>猶毋過，鴨卵閣密嘛有縫，逐位所在又閣開始抓人。有的講是「奸細」，閣有真濟是「黑白講話」的嫌疑犯。</font></div><div><font size='3'><br/></font></div><div><font size='3'>八月十五，日本天皇宣布無條件投降的前幾天，林建文收到了伊的阿姊寄來的批，內底寫著：「你寄來的那欉紅玫瑰，種佇黃花缸頂懸，誠媠。生tshuèy足濟花莓，開了真濟紅花蕊。我&amp;#x23350;閣寂寞矣。我當咧想，今年圍爐的團圓飯，愛比舊年加辦幾樣菜咧！」</font></div><div><font size='3'><br/></font></div><div><font size='3'>黃花缸？ </font></div><div><font size='3'><br/></font></div><div><font size='3'>彼欉紅玫瑰，我親目睭看到伊種佇菜底。當時又閣移徙位種佇黃花缸？黃花缸又閣是啥物缸？這個謎，我實在想袂tshuè。 </font></div><div><font size='3'><br/></font></div><div><font size='3'>一直到光復了後，阮攏開始正常的生活，教冊的教冊，上課的上課，林建文in兜嘛佮別人同款團圓矣。一直到彼宮，阮làu揣林建文的時陣，才聽伊講起黃花崗的故事。</font></div><div><font size='3'>  </font></div><div><font size='3'>這个故事是一个佇廣東住過的青年共伊講的。這个青年姓王名叫志堅，是伊大哥佇廣東的同窗，佇光復進前，她最需要振作，驚惶、無人予伊倚靠的時陣，伊對大陸轉來，陪佇伊身軀邊。伊閣帶轉來伊彼个當咧抗戰的大兄的口信，遐濟風風火火革命的故事。黃花崗的故事，就是其中之一。</font></div><div><font size='3'><br/></font></div><div><font size='3'>了後，in煞變做同志，做了足濟代誌了後，予日本軍警掠去，差幾天就會沒命……她講的時陣表現做是偌爾輕鬆！  </font></div><div><font size='3'><br/></font></div><div><font size='3'>光復了後過無偌久，in就結婚啊。我就是證婚人。人生雖然有遮爾濟艱苦，特別是予別人統治之下閣較心酸；抑毋過我一直感覺，只要阮攏保持冷靜，就算是予人關在暗眠摸的深坑內底，時間嘛會幫助阮解決問題。這欉壓在紅毛塗下跤的紅玫瑰，敢毋是誠有意思咧？</font></div><div><br/></div><div><br/></div><div><br/></div></div></td></tr></tbody></table></div></div><br /><small>Updated on <abbr class="updated" title="2012-06-24T09:56:16.556Z">&#20845;&#26376; 24, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="history.html">Version <span class="sites:revision">19</span></a>)</small><br /><br /></div><hr /><div><b>Attachments (3)</b><br /><br /><div class="hentry attachment" id="https://sites.google.com/feeds/content/site/2012shoatai/1240071864059671820"><a class="entry-content entry-title" href="0524&#33775;&#21488;&#35486;&#25991;&#23565;&#35695;.ppt">0524&#33775;&#21488;&#35486;&#25991;&#23565;&#35695;.ppt</a> - on <abbr class="updated" title="2012-05-24T06:12:12.647Z">&#20116;&#26376; 24, 2012</abbr> by <span class="author"><span class="vcard"><a class="fn" href="mailto:jiayu0215@gmail.com">Chiayu Hsu</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/8466449976590497160"><a class="entry-content entry-title" href="siukai-ATA098151.xls">siukai-ATA098151.xls</a> - on <abbr class="updated" title="2012-03-14T08:28:15.909Z">&#19977;&#26376; 14, 2012</abbr> by <span class="author"><span class="vcard"><a class="fn" href="mailto:jiayu0215@gmail.com">Chiayu Hsu</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/1361933404544028197"><a class="entry-content entry-title" href="ATA098151.xls">ATA098151.xls</a> - on <abbr class="updated" title="2012-02-22T10:28:07.781Z">&#20108;&#26376; 22, 2012</abbr> by <span class="author"><span class="vcard"><a class="fn" href="mailto:jiayu0215@gmail.com">Chiayu Hsu</a></span></span> (Version <span class="sites:revision">1</span>)</div></div></div></td></tr></table></body></html>