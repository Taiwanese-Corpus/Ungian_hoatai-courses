<html><head><title>ATA098151&#35377;&#23478;&#29788; (Version 18)</title></head><body><div class="hentry webpage" id="https://sites.google.com/feeds/content/site/2012shoatai/3648867003238849604"><h3><span class="entry-title">ATA098151&#35377;&#23478;&#29788;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><div><br/></div><div><br/></div><div><font size='3'>一</font></div><div><font size='3'><br/></font></div><div><font size='3'>民國三十年到三十四年，佇台灣的少年人一工減過一工，一年減過一年，愈來愈少。年歲較大的攏到大陸、南方遐去做「東亞共榮的皇民戰士」。叫做「學徒兵」的學生嘛攏去山邊海角，各種所在，去做日本帝國成功的踏跤石囉。</font></div><div><font size='3'><br/></font></div><div><font size='3'>因為戰爭基地的工事是做袂煞的，特別是盟國的飛機空襲行動了後，這陣囡仔兵攏無閒甲反過去。</font></div><div><font size='3'><br/></font></div><div><font size='3'>我是教數學的先生，課攏嘸免上，逐工綴囡仔兵佇遐做工過日子。少年人的學業攏無人管，「萬能的神」這種觀念代替一切的科學佮藝術，我心肝內真正是有夠艱苦。</font></div><div><font size='3'><br/></font></div><div><font size='3'><br/></font></div><div><font size='3'><br/></font></div><div><font size='3'>二</font></div><div><font size='3'><br/></font></div><div><font size='3'>「喂，來看喔！」林建文將圓鍬仔 îⁿ-tshiu-ē囥邊仔，跍佇壁跤喝甲足大聲。一群囡仔兵攏圍來，喝甲大細聲，逐个攏足有精神、歡頭喜面。這是這幾年來攏無出現的景象。</font></div><div><font size='3'><br/></font></div><div><font size='3'>到底是看著啥？</font></div><div><font size='3'><br/></font></div><div><font size='3'>我想欲行過去看的時陣，軍事教官吉田中尉煞先到了。</font></div><div><font size='3'><br/></font></div><div><font size='3'>「吵啥！吵啥！是攏整理好勢啊喔？明仔載愛到機場去修路啊！手腳愛較緊欸！」</font></div><div><font size='3'><br/></font></div><div><font size='3'>囡仔兵的歡喜攏沒去了，互相對看，陸陸續續倒返去做傢己的工作。林建文偷偷看一眼吉田中尉，拿起圓鍬仔，共遐仔瓦片、碎磚仔、紅毛塗攏總整理清氣。</font></div><div><font size='3'><br/></font></div><div><font size='3'>我假做憨憨嘸知發生啥米代誌，看著海面的船，心親像彼隻船共款飄搖。</font></div><div><font size='3'><br/></font></div><div><font size='3'><br/></font></div><div><font size='3'><br/></font></div><div><font size='3'>三</font></div><div><font size='3'><br/></font></div><div><font size='3'>林建文是排尾第一名，歸班上細漢的囡仔兵。伊看著吉田中尉離開，又共圓鍬仔放下，兩手出力想欲推開一塊誠大塊的紅毛塗，推甲歸面紅吱吱。</font></div><div><font size='3'><br/></font></div><div><font size='3'>「你推這個欲mìn-tāi？」我問伊。</font></div><div><font size='3'><br/></font></div><div><font size='3'>伊幌頭笑講：「遮，遮…」</font></div><div><font size='3'><br/></font></div><div><font size='3'>「遮是啥物？」我跍lué看，紅毛塗下跤壓著一欉紅玫瑰。硩甲密密密，煞閣對縫內生tshuè一个指頭遐大khian的花莓。</font></div><div><font size='3'><br/></font></div><div><font size='3'>我感覺遮真趣味，就佮伊作伙共彼塊紅毛塗捒予開。下跤有一欉予壓甲扁扁扁的紅玫瑰。</font></div><div><font size='3'><br/></font></div><div><font size='3'>我真歡喜，煞毋是為著這欉玫瑰花。阮厝內種真多花花草草，比遮iá閣出名的嘛袂少。我會感覺歡喜，是因為伊予我一个「春天關袂牢」的想法。佇遐重的紅毛塗下跤，竟然會當揣到縫，閣生出遐大khian的花莓，就親像日本軍隊統治之下台灣人的心。</font></div><div><font size='3'><br/></font></div><div><font size='3'>「你甘有佮意？」</font></div><div><font size='3'><br/></font></div><div><font size='3'>林建文thìm頭，毋過隨koh失去笑容。</font></div><div><font size='3'><br/></font></div><div><font size='3'>吉田又閣行來。</font></div><div><font size='3'><br/></font></div><div><font size='3'>林建文提起îⁿ-tshiu-ē閣繼續伊的工課。</font></div><div><font size='3'><br/></font></div><div><font size='3'>我佇囡仔兵之間巡來巡去，喝講：「跤手愛緊，時間暗矣！」</font></div><div><font size='3'><br/></font></div><div><font size='3'><br/></font></div><div><font size='3'><br/></font></div><div><font size='3'>四</font></div><div><font size='3'><br/></font></div><div><font size='3'>收工的時陣，我真緊佮林建文共彼欉紅玫瑰挖tshuè，予伊紮tò-làu營房內底。</font></div><div><font size='3'><br/></font></div><div><font size='3'>暗頓食煞，我看著林建文傢己一個提著批信踮佇草皮頂，我沓沓仔行對伊的身軀邊講：「甘是厝內寄來的批？甘有好消息？」</font></div><div><font size='3'><br/></font></div><div><font size='3'>伊搖頭又閣吐大氣，目屎煞流tshuè。</font></div><div><font size='3'><br/></font></div><div><font size='3'>「林老師……」</font></div><div><font size='3'><br/></font></div><div><font size='3'>「嗯？……」</font></div><div><font size='3'><br/></font></div><div><font size='3'>「我敢會當共彼欉紅玫瑰寄tò-làu厝？」</font></div><div><font size='3'><br/></font></div><div><font size='3'>「這是當然。你想欲共伊寄tò？」</font></div><div><font size='3'><br/></font></div><div><font size='3'>「嗯，阿姊傷可憐矣。阮厝六个人已經分做六个家，阿兄in有的làu大陸，有的làu南爿，我又閣佇遮……。」伊講：「厝內冷清清，賰伊一个人關佇內底……」</font></div><div><font size='3'><br/></font></div><div><font size='3'>「好，這兩工我會當tò-làu一逝，順紲替你紮紮tò，我會共伊講這欉紅玫瑰的身世。」</font></div><div><font size='3'><br/></font></div><div><font size='3'>林建文giú著我的手。我看到伊的目屎直直流luè。對彼兩逝目屎，我想到彼欉予壓佇紅毛塗下跤的紅玫瑰，閣看到對縫內生tshuè彼个指頭遐大khian的花莓。</font></div><div><font size='3'><br/></font></div><div><font size='3'><br/></font></div><div><font size='3'><br/></font></div><div><font size='3'>五</font></div><div><font size='3'><br/></font></div><div><font size='3'>兩禮拜了後，我請假tò làu臺中，帶著彼欉對紅毛塗下跤挖tshuè的紅玫瑰，我開始感覺有淡薄仔後悔矣。  </font></div><div><font size='3'><br/></font></div><div><font size='3'>我活到這个歲數，làu看林建文的阿姊，是無啥好感覺歹勢。我干那驚看到見面煞目屎撥袂離的查某囡仔。若是拄著這款場面，是愛行抑是留luè，若是予人看著，毋知影閣愛發生啥物誤會……遮真正是為難。我嘛有咧想，一个孤孤單單守家園的查某囡仔，目屎總是難免，若是拄到這款場面，我是欲按怎？</font></div><div><font size='3'><br/></font></div><div><font size='3'>謝天謝地，我所拄到的林姑娘，不是這款軟弱愛哭的查某囡仔。凡勢是遮爾濟年來的苦痛佮辛酸共伊磨做按呢，伊處處表現甲非常的理智、安靜。</font></div><div><font size='3'><br/></font></div><div><font size='3'>伊知影我是伊兄弟的先生，刁工替伊送這欉紅玫瑰來予伊，閣聽見我講起這欉紅玫瑰的身世，伊連鞭共伊種佇菜底。又閣拜託我共林建文講：「小弟的意思，阿姊攏會當體會，請小弟放心。」 </font></div><div><font size='3'>彼工暗瞑，我帶著輕鬆的心情tò làu營區，這種心情閣傳染予林建文。他吐了大氣，現出滿面春色。</font></div><div><font size='3'><br/></font></div><div><font size='3'><br/></font></div><div><font size='3'><br/></font></div><div><font size='3'>六</font></div><div><font size='3'><br/></font></div><div><font size='3'>四月結束，五月過去。六七月海墘的日頭，共阮攏曝做一陣黑人。逐日的廣播，都抑繼續咧宣傳大本營發表的「好消息」——「皇軍大捷」。</font></div><div><font size='3'><br/></font></div><div><font size='3'>猶毋過，鴨卵閣密嘛有縫，逐位所在又閣開始抓人。有的講是「奸細」，閣有真濟是「黑白講話」的嫌疑犯。</font></div><div><font size='3'><br/></font></div><div><font size='3'>八月十五，日本天皇宣布無條件投降的前幾天，林建文收到了伊的阿姊寄來的批，內底寫著：「你寄來的那欉紅玫瑰，種佇黃花缸頂懸，誠媠。生tshuèy足濟花莓，開了真濟紅花蕊。我&amp;#x23350;閣寂寞矣。我當咧想，今年圍爐的團圓飯，愛比舊年加辦幾樣菜咧！」</font></div><div><font size='3'><br/></font></div><div><font size='3'>黃花缸？ </font></div><div><font size='3'><br/></font></div><div><font size='3'>彼欉紅玫瑰，我親目睭看到伊種佇菜底。當時又閣移徙位種佇黃花缸？黃花缸又閣是啥物缸？這個謎，我實在想袂tshuè。 </font></div><div><font size='3'><br/></font></div><div><font size='3'>一直到光復了後，阮攏開始正常的生活，教冊的教冊，上課的上課，林建文in兜嘛佮別人同款團圓矣。一直到彼宮，阮làu揣林建文的時陣，才聽伊講起黃花崗的故事。</font></div><div><font size='3'>  </font></div><div><font size='3'>這个故事是一个佇廣東住過的青年共伊講的。這个青年姓王名叫志堅，是伊大哥佇廣東的同窗，佇光復進前，她最需要振作，驚惶、無人予伊倚靠的時陣，伊對大陸轉來，陪佇伊身軀邊。伊閣帶轉來伊彼个當咧抗戰的大兄的口信，遐濟風風火火革命的故事。黃花崗的故事，就是其中之一。</font></div><div><font size='3'><br/></font></div><div><font size='3'>了後，in煞變做同志，做了足濟代誌了後，予日本軍警掠去，差幾天就會沒命……她講的時陣表現做是偌爾輕鬆！  </font></div><div><font size='3'><br/></font></div><div><font size='3'>光復了後過無偌久，in就結婚啊。我就是證婚人。人生雖然有遮爾濟艱苦，特別是予別人統治之下閣較心酸；抑毋過我一直感覺，只要阮攏保持冷靜，就算是予人關在暗眠摸的深坑內底，時間嘛會幫助阮解決問題。這欉壓在紅毛塗下跤的紅玫瑰，敢毋是誠有意思咧？</font></div><div><br/></div><div><br/></div><div><br/></div></div></td></tr></tbody></table></div></div><br /><small>Updated on <abbr class="updated" title="2012-06-24T09:53:08.473Z">&#20845;&#26376; 24, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="../history.html">Version <span class="sites:revision">18</span></a>)</small><br /></div></div></body></html>