<html><head><title>ATA098151&#35377;&#23478;&#29788; (Version 4)</title></head><body><div class="hentry webpage" id="https://sites.google.com/feeds/content/site/2012shoatai/3648867003238849604"><h3><span class="entry-title">ATA098151&#35377;&#23478;&#29788;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><div>一</div><div><br/></div><div>民國三十年到三十四年，<font color='#ff00ff'>佇底</font>台灣的少年人一工減過一工，一年減過一年，愈來愈少<font color='#ff00ff'>啊</font>。年歲較大的攏到大陸、南方遐去做「東亞共榮的皇民戰士」<font color='#ff00ff'>啊</font>。叫做「學徒兵」的學生嘛攏<font color='#ff00ff'>乎</font>人派去山邊海角，各種所在，去做日本帝國成功的踏<font color='#ff00ff'>腳</font>石囉。</div><div><br/></div><div>因為戰爭基地的工事是做袂煞的，特別是<font color='#ff00ff'>底</font>一陣盟國的飛機空襲行動了後，遮<font color='#ff00ff'>仔</font>囡仔兵攏<font color='#ff00ff'>沒</font>閒甲<font color='#ff00ff'>翻</font>過去。</div><div><br/></div><div>我是一<font color='#ff00ff'>個</font>教數學的先生，課嘛免上<font color='#ff00ff'>了</font>，逐工<font color='#ff00ff'>共</font>囡仔兵佇遐做工過日子。看<font color='#ff00ff'>到</font>少年人的學業攏<font color='#ff00ff'>乎</font><font color='#0000ff'>丟棄煞</font>，看<font color='#ff00ff'>到</font>「萬能的神」這種觀念代替<font color='#ff00ff'>了</font>一切的科學佮藝術，我心肝內真正是有夠艱苦。</div><div><br/></div><div><br/></div><div><br/></div><div>二</div><div><br/></div><div>「喂，來看喔！」林建文<font color='#ff00ff'>甲圓鍬仔</font>丟掉，<font color='#ff00ff'>蹲</font>佇壁<font color='#ff00ff'>腳喊</font>甲足大聲。一群囡仔兵攏圍來，<font color='#ff00ff'>喊得</font>大<font color='#ff00ff'>小</font>聲，逐<font color='#ff00ff'>個</font>攏足有精神、歡頭喜面。這是這幾年來誠<font color='#ff00ff'>歹</font>出現的景象。</div><div><br/></div><div>到底是發現了啥<font color='#ff00ff'>米勒</font>？</div><div><br/></div><div>我想欲行過去看的時陣，軍事教官吉田中尉煞先到了。</div><div><br/></div><div>「吵啥！吵啥！是攏整理好勢啊喔？明仔載愛到機場去修路啊！手腳愛較緊欸！」</div><div><br/></div><div>囡仔兵的歡喜攏沒去了，互相對看，陸陸續續倒返去做傢己的工作。林建文偷偷看一眼吉田中尉，拿起圓鍬仔，甲遐仔瓦片、碎磚仔、紅毛土攏總整理清氣。</div><div><br/></div><div>我假做憨憨嘸知發生啥米代誌，看著海面的船，心親像彼隻船共款飄搖。</div><div><br/></div><div><br/></div><div><br/></div><div>三</div><div><br/></div><div>林建文是排尾第一名，歸班上細漢的囡仔兵。伊看著吉田中尉離開，又甲圓鍬仔放下，兩手出力想欲推開一塊誠大塊的紅毛土，推甲歸面紅吱吱。</div></div></td></tr></tbody></table></div></div><br /><small>Updated on <abbr class="updated" title="2012-04-26T06:55:00.820Z">&#22235;&#26376; 26, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="../history.html">Version <span class="sites:revision">4</span></a>)</small><br /></div></div></body></html>