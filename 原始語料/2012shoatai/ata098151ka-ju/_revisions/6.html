<html><head><title>ATA098151&#35377;&#23478;&#29788; (Version 6)</title></head><body><div class="hentry webpage" id="https://sites.google.com/feeds/content/site/2012shoatai/3648867003238849604"><h3><span class="entry-title">ATA098151&#35377;&#23478;&#29788;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><div>台灣的仔念成a，但我所有的小稱詞尾都念成e，所以對我來說仔跟e是等號。我幾乎沒有a的小稱詞尾。</div><div><br/></div><div>一</div><div><br/></div><div>民國三十年到三十四年，佇台灣的少年人一工減過一工，一年減過一年，愈來愈少。年歲較大的攏到大陸、南方遐去做「東亞共榮的皇民戰士」。叫做「學徒兵」的學生嘛攏去山邊海角，各種所在，去做日本帝國成功的踏跤石囉。</div><div><br/></div><div>因為戰爭基地的工事是做袂煞的，特別是盟國的飛機空襲行動了後，遮<font color='#ff00ff'>仔</font>囡仔兵攏無閒甲反過去。</div><div><br/></div><div>我是教數學的先生，課攏嘸免上，逐工綴囡仔兵佇遐做工過日子。少年人的學業攏無人管，「萬能的神」這種觀念代替一切的科學佮藝術，我心肝內真正是有夠艱苦。</div><div><br/></div><div><br/></div><div><br/></div><div>二</div><div><br/></div><div>「喂，來看喔！」林建文將<font color='#ff00ff'>圓鍬仔</font>
îⁿ-tshiu-ē囥邊仔，跍佇壁跤喝甲足大聲。一群囡仔兵攏圍來，喝甲大細聲，逐个攏足有精神、歡頭喜面。這是這幾年來攏無出現的景象。</div><div><br/></div><div>到底是發現了啥<font color='#ff00ff'>米勒</font>？</div><div><br/></div><div>我想欲行過去看的時陣，軍事教官吉田中尉煞先到了。</div><div><br/></div><div>「吵啥！吵啥！是攏整理好勢啊喔？明仔載愛到機場去修路啊！手腳愛較緊欸！」</div><div><br/></div><div>囡仔兵的歡喜攏沒去了，互相對看，陸陸續續倒返去做傢己的工作。林建文偷偷看一眼吉田中尉，拿起圓鍬仔，甲遐仔瓦片、碎磚仔、紅毛土攏總整理清氣。</div><div><br/></div><div>我假做憨憨嘸知發生啥米代誌，看著海面的船，心親像彼隻船共款飄搖。</div><div><br/></div><div><br/></div><div><br/></div><div>三</div><div><br/></div><div>林建文是排尾第一名，歸班上細漢的囡仔兵。伊看著吉田中尉離開，又甲圓鍬仔放下，兩手出力想欲推開一塊誠大塊的紅毛土，推甲歸面紅吱吱。</div></div></td></tr></tbody></table></div></div><br /><small>Updated on <abbr class="updated" title="2012-04-26T07:17:51.000Z">&#22235;&#26376; 26, 2012</abbr> by <span class="author"><span class="vcard"><a class="fn" href="mailto:jiayu0215@gmail.com">Chiayu Hsu</a></span></span> (<a href="../history.html">Version <span class="sites:revision">6</span></a>)</small><br /></div></div></body></html>