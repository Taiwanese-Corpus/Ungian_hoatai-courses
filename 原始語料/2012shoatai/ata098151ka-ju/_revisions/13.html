<html><head><title>ATA098151&#35377;&#23478;&#29788; (Version 13)</title></head><body><div class="hentry webpage" id="https://sites.google.com/feeds/content/site/2012shoatai/3648867003238849604"><h3><span class="entry-title">ATA098151&#35377;&#23478;&#29788;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><div><div>一</div><div><br/></div><div>民國三十年到三十四年，佇台灣的少年人一工減過一工，一年減過一年，愈來愈少。年歲較大的攏到大陸、南方遐去做「東亞共榮的皇民戰士」。叫做「學徒兵」的學生嘛攏去山邊海角，各種所在，去做日本帝國成功的踏跤石囉。</div><div><br/></div><div>因為戰爭基地的工事是做袂煞的，特別是盟國的飛機空襲行動了後，這陣囡仔兵攏無閒甲反過去。</div><div><br/></div><div>我是教數學的先生，課攏嘸免上，逐工綴囡仔兵佇遐做工過日子。少年人的學業攏無人管，「萬能的神」這種觀念代替一切的科學佮藝術，我心肝內真正是有夠艱苦。</div><div><br/></div><div><br/></div><div><br/></div><div>二</div><div><br/></div><div>「喂，來看喔！」林建文將圓鍬仔 îⁿ-tshiu-ē囥邊仔，跍佇壁跤喝甲足大聲。一群囡仔兵攏圍來，喝甲大細聲，逐个攏足有精神、歡頭喜面。這是這幾年來攏無出現的景象。</div><div><br/></div><div>到底是看著啥？</div><div><br/></div><div>我想欲行過去看的時陣，軍事教官吉田中尉煞先到了。</div><div><br/></div><div>「吵啥！吵啥！是攏整理好勢啊喔？明仔載愛到機場去修路啊！手腳愛較緊欸！」</div><div><br/></div><div>囡仔兵的歡喜攏沒去了，互相對看，陸陸續續倒返去做傢己的工作。林建文偷偷看一眼吉田中尉，拿起圓鍬仔，共遐仔瓦片、碎磚仔、紅毛土攏總整理清氣。</div><div><br/></div><div>我假做憨憨嘸知發生啥米代誌，看著海面的船，心親像彼隻船共款飄搖。</div><div><br/></div><div><br/></div><div><br/></div><div>三</div><div><br/></div><div>林建文是排尾第一名，歸班上細漢的囡仔兵。伊看著吉田中尉離開，又共圓鍬仔放下，兩手出力想欲推開一塊誠大塊的紅毛土，推甲歸面紅吱吱。</div><div><br/></div><div>「你推這個欲mìn-tāi？」我問伊。</div><div><br/></div><div>伊幌頭笑講：「遮，遮…」</div><div><br/></div><div>「遮是啥物？」我跍lué看，紅毛塗下跤壓著一欉紅玫瑰。硩甲密密密，煞閣對縫內生tshuè，生tshuè一个指頭遐大khian的花莓。</div><div><br/></div><div>我感覺遮真趣味，就佮伊作伙共彼塊紅毛塗捒予開。下跤有一欉予壓甲扁扁扁的紅玫瑰。</div><div><br/></div><div>我真歡喜，煞毋是為著這欉玫瑰花。阮厝內種真多花花草草，比遮iá閣出名的嘛袂少。我會感覺歡喜，是因為伊予我一个「春天關袂牢」的想法。佇遐重的紅毛塗下跤，竟然會當揣到縫，閣生出遐大khian的花莓，就親像日本軍隊統治之下台灣人的心。</div><div><br/></div><div>「你甘有佮意？」</div><div><br/></div><div>林建文thìm頭，毋過隨koh失去笑容。</div><div><br/></div><div>吉田又閣行來。</div><div><br/></div><div>林建文提起îⁿ-tshiu-ē閣繼續伊的工課。</div><div><br/></div><div>我佇囡仔兵之間巡來巡去，喝講：「跤手愛緊，時間暗矣！」</div><div><br/></div><div><br/></div><div><br/></div><div>四</div><div><br/></div><div>收工的時陣，我真緊佮林建文共彼欉紅玫瑰挖tshuè，予伊紮tò-làu營房內底。</div><div><br/></div><div>暗頓食煞，我看著林建文傢己一個提著批信踮佇草皮頂，我沓沓仔行對伊的身軀邊講：「甘是厝內寄來的批？甘有好消息？」</div><div><br/></div><div>伊搖頭又閣吐大氣，目屎煞流tshuè。</div><div><br/></div><div>「林老師……」</div><div><br/></div><div>「嗯？……」</div><div><br/></div><div>「我敢會當共彼欉紅玫瑰寄tò-làu厝？」</div><div><br/></div><div>「這是當然。你想欲共伊寄tò？」</div><div><br/></div><div>「嗯，阿姊傷可憐矣。阮厝六个人已經分做六个家，阿兄in有的làu大陸，有的làu南爿，我又閣佇遮……。」</div><div><br/></div><div>「」</div></div></div></td></tr></tbody></table></div></div><br /><small>Updated on <abbr class="updated" title="2012-05-02T09:13:23.119Z">&#20116;&#26376; 2, 2012</abbr> by <span class="author"><span class="vcard"><a class="fn" href="mailto:jiayu0215@gmail.com">Chiayu Hsu</a></span></span> (<a href="../history.html">Version <span class="sites:revision">13</span></a>)</small><br /></div></div></body></html>