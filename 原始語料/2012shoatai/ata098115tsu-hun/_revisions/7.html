<html><head><title>ATA098115&#34311;&#36039;&#21211; (Version 7)</title></head><body><div class="hentry webpage" id="https://sites.google.com/feeds/content/site/2012shoatai/2936903874349440853"><h3><span class="entry-title">ATA098115&#34311;&#36039;&#21211;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='TEXT-ALIGN:center;MARGIN:0cm 0cm 0pt'><font size='6'><font color='#000000'><strong>烏烏</strong>ê查某囡仔</font></font></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='TEXT-ALIGN:left;MARGIN:0cm 0cm 0pt'><font size='3'><font color='#000000'><span style='COLOR:rgb(0,0,0)'>冬天ê燈影寂寞投射佇</span><span style='COLOR:rgb(0,0,0)'>澹漉漉</span>ê<font color='#ff0000'>馬路</font>頂﹐我拖木屐嘎啦嘎啦行咧﹐忽然間﹐我想起伊一定是叫做阿燕ê少女。</font></font></div>
<p style='TEXT-ALIGN:left;MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<div style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>遐是本島人街﹐大稻埕ê一角﹐一爿</span><span>十字路</span>ê淡薄仔曖昧ê食茶館。伊ê細蕊目睭甲紅紅ê喙phué﹐有三个十四五歲ê女招待徛咧等待人客ê拜訪。其中穿深青色ê衫和白色圍軀裙<span style='COLOR:rgb(0,0,0)'>ê圓面少女﹐是我</span><span style='COLOR:rgb(0,0,0)'>熟似</span>ê﹐毋過詳細看了﹐竟是看毋著人。</font></font></div>
<p style='TEXT-ALIGN:left;MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<div style='TEXT-ALIGN:left;MARGIN:0cm 0cm 0pt'><font size='3' color='#000000'>佇世間﹐面貌類似ê人足濟哩！無感覺佇咧苦笑﹐著袂行過去。</font></div>
<p style='TEXT-ALIGN:left;MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>但ê少女﹐賣弄風情咧喊：「</span><span>喂！來坐嘛！</span><span>」</span></font></font></p>
<p style='TEXT-ALIGN:left;MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span lang='EN-US'><font face='Times New Roman'>In </font></span><span>妝厚胭脂濟﹐雖然已經</span><span>暗頭仔固然遐呢明顯</span><span>﹐喙唇紅甲乎人毋甘﹐而且有一寡仔討厭﹐但是討厭內閣感覺有許可仔ê憐憫之情﹐我不管</span><span>遐的著行過去。</span></font></font></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>有關阿燕</span><span>ê回憶﹐連結佇某年夏天內ê一个鄉鎮。為著度過學生生活最後一擺ê暑假﹐避開都市ê紅塵佮吵鬧﹐因此</span><span>紮棉襀被等等來到中部</span><span>ê</span><span lang='EN-US'><font face='Times New Roman'>N</font></span><span>鎮。佇遐我有親密的朋友﹐由伊介紹﹐我前往一位失落世家廖大悲先生ê厝來</span><span>借蹛。</span></font></font></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><span><font size='3' color='#000000'>佇遐﹐我想袂好好研讀馬歇爾﹐變共伊ê《經濟學原理》紮來。</font></span></p>
<p style='TEXT-ALIGN:left;MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>廖嘉雖然是古厝﹐丹青ê痕跡猶閣看ê出來﹐</span><span>殕色</span><span>ê壁有ê書法﹐</span><span lang='EN-US'><font face='Times New Roman'>in</font></span><span>彼種古色古香ê生活﹐</span><span>頗略仔乎我滿足閣歡喜。</span></font></font></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>古厝佇鎮尾</span><span>﹐乎青青ê田園迴繞﹐頭前有灰白ê小徑﹐油加利樹排列佇遐﹐佇晨風內微微阿動﹐感覺真爽涼。</span></font></font></p>
<p style='TEXT-ALIGN:left;MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>廖大悲五十出頭ê年紀﹐</span><span>肥軟仔肥軟</span><span>﹐定定笑起來有</span><span>譀古</span><span>ê感覺。廖夫人抑是半百年紀吧﹐卻</span><span>瘦甲若柴﹔定哺檳榔</span><span>﹐</span><span>呸﹗呸﹗咧吐朱紅色</span><span>ê汁﹐而且合喙唸唸有詞罵袂歇。</span></font></font></p>
<p style='TEXT-ALIGN:left;MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>伊綁跤﹐親像共焦樹枝ê細</span><span lang='EN-US'><font face='Times New Roman'>(</font></span><span>粒</span><span lang='EN-US'><font face='Times New Roman'>)</font></span><span>跤</span><span>東倒西歪行來行去</span><span>﹐共若親像</span><span>揹咧古早婦女</span><span>ê悲劇﹐我對伊雖然無啥乜好感﹐但是閣感覺有乎人憐憫之處。毋過﹐伊面對我總是滿面皺痕所</span><span>佯出好親近</span><span>ê模樣。有關廖氏夫妻ê代誌﹐需要敘述ê所在閣真濟﹐佇遮著先</span><span>停睏。</span></font></font></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>喔﹗袂記得講出來</span><span>﹐廖夫婦有一个公子﹐到日本ê學校留學﹐因為某種緣故佇今年ê暑假不歸省。</span></font></font></p>
<p style='TEXT-ALIGN:left;MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><span><font size='3' color='#000000'>叫做阿燕ê少女﹐著住佇這ê家庭內。</font></span></p>
<p style='TEXT-ALIGN:left;MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>阿燕十二歲﹐是有點淡薄仔</span><span>佮意賣弄小聰明</span><span>ê少女﹐圓面上ê目睭大閣</span><span>媠</span><span>﹐皮膚烏烏；大概是乎日頭</span><span>曝烏ê。阿燕平常攏穿毋到跤頭趺ê短褲</span><span>﹐而且藍色</span><span>ê衫破破爛爛</span><span>﹐而且因為污垢佮烏煙變共烏乜嘛</span><span>。</span></font></font></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>廖</span><span>夫人定定「烏仔」、「烏仔」叫伊</span><span>﹐這時陣﹐阿燕一定用高昂清脆</span><span>ê聲音「是！是！」回應。阿燕ê目睭雖然真清閣媠</span><span>﹐但是有時陣露出下流</span><span>ê眼光；彼是伊袂當入去ê所在</span><span>﹐伊卻強袂爭入去</span><span>。會當講彼是不應該屬於查某囡仔ê眼神。</span></font></font></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>阿燕是廖夫妻ê養女</span><span>﹐伊三歲</span><span>ê時陣</span><span>﹐用一百五十</span><span>箍予賣道遮來</span><span>﹐伊的親生阿娘﹐用賣</span><span>查某囝ê錢</span><span>﹐搬到東部</span><span>ê台東去。有關親生爹娘ê記憶</span><span>﹐阿燕</span><span>一屑仔抑無。佇彼了後</span><span>﹐伊一擺也無看到親生爹娘</span><span>。</span></font></font></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<div style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>廖</span><span>夫人因為綁跤</span><span>﹐除了</span><span>有時仔上街買菜</span><span>﹐啥乜若毋做﹐厝內</span><span>ê一切予阿燕一个人擔當。</span></font></font></div>
<div style='TEXT-ALIGN:left;MARGIN:0cm 0cm 0pt'><font size='3' color='#000000'> </font></div><span>
<p style='TEXT-ALIGN:left;MARGIN:0cm 0cm 0pt'><span><font size='3' color='#000000'>天拄欲光，伊早早著起床，煮吃、摒掃無閒甲轉來轉去，這个時陣，看袂出伊是可憐ê少女，伊做甲誠骨力。然後，洗衫、煮中晝頓、予人使來使去，歸工攏遐呢無閒，一點仔歇睏ê時間攏無。</font></span></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><span><font size='3' color='#000000'>這个所在無澡盆洗身軀ê慣勢，毋管歸身軀按怎大粒汗小粒汗，共身軀拭拭ê就好。若廖夫人感覺無爽快，阿燕就共白滾水倒入去水桶，用絞焦ê毛巾替伊拭伊焦燥ê皮膚。到暗時仔，阿燕就忝甲若啥。</font></span></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>佇咧摺曝焦衫ê時陣，伊咧盹龜，拄好予廖夫人看到，「哎呀！這ê查某囡仔又閣睏去矣，真正是毋辦法ê查某囡仔。」這一聲大聲喝落，伊忽然清醒；共目睭</span><span style='FONT-FAMILY:Lucida Sans Unicode;COLOR:black' lang='EN-US'>thih</span><span>開，家己笑笑咧，遮閣慌慌張張動手。</span></font></font></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><span><font size='3' color='#000000'>誠翕ê下晡，日頭曝入去窗仔簾內，廖大悲鋪草蓆，彌勒佛般地挺出大圈腹肚睏去。</font></span></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>我坐佇桌仔前，拍開冊，毋過感覺無精神看冊，因為熱甲若袂</span><span style='FONT-FAMILY:Lucida Sans Unicode;COLOR:black' lang='EN-US'> </span><span>起來，雖然勉強看若無法度看落去，所以，倚佇桌仔邊，慢慢矣就淺眠睏去。</span></font></font></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><font size='3'><font color='#000000'><span>廖</span><span>夫人若有啥乜代誌去街仔。</span></font></font></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><span><font size='3' color='#000000'>佇灶跤，只有阿燕一人。</font></span></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><span><font size='3' color='#000000'>風，死去矣，一點仔動靜攏無。只有時鐘ê聲音，正確運轉。……若佇遠遠ê所在，有吃吃偷笑ê聲音，一下仔又閣停囉。我若睏去閣若無睏，陷入鬱卒ê盹龜。</font></span></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><span><font size='3' color='#000000'>忽然間，我感覺喙焦想袂啉水，若予敏感ê阿燕看著。「嘻、嘻……」伊發出笑聲，掩面跍落去。</font></span></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><span><font size='3' color='#000000'>我感覺奇怪，就問看覓。</font></span></p>
<p style='TEXT-ALIGN:left;MARGIN:0cm 0cm 0pt'><span><font size='3' color='#000000'>「按怎囉？」</font></span></p>
<p style='TEXT-ALIGN:left;MARGIN:0cm 0cm 0pt'><span><font size='3' color='#000000'>「……」</font></span></p>
<p style='TEXT-ALIGN:left;MARGIN:0cm 0cm 0pt'><span><font size='3' color='#000000'>阿燕只顧戇戇咧笑。</font></span></p>
<p style='TEXT-ALIGN:left;MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font size='3' color='#000000'> </font></span></p>
<p style='TEXT-ALIGN:left;MARGIN:0cm 0cm 0pt'><span><font size='3' color='#000000'>我愈看愈感覺奇怪，走去伊面頭前，阿燕忽然徛起來對我邊仔軁過去，衝去外口。我發現阿燕ê烏面抹真厚一層白白ê粉，看起來足好笑。毋過奇怪ê是我竟然笑毋出來，親像拄著嚴肅ê事實，查某囡仔佮意ê物件。我不得開始深思。</font></span></p></span></div></td></tr></tbody></table></div></div><br /><small>Updated on <abbr class="updated" title="2012-04-24T12:19:42.908Z">&#22235;&#26376; 24, 2012</abbr> by <span class="author"><span class="vcard"><a class="fn" href="mailto:stellaspider0108@gmail.com">&#34311;&#36039;&#21211;</a></span></span> (<a href="../history.html">Version <span class="sites:revision">7</span></a>)</small><br /></div></div></body></html>