<html><head><title>ATA098115&#34311;&#36039;&#21211; (Version 2)</title></head><body><div class="hentry webpage" id="https://sites.google.com/feeds/content/site/2012shoatai/2936903874349440853"><h3><span class="entry-title">ATA098115&#34311;&#36039;&#21211;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='TEXT-ALIGN:center;MARGIN:0cm 0cm 0pt'><font size='6' color='#000000'><span><strong>黑妞</strong></span></font></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'><font color='#000000'><span><font size='3'>冬天ê燈影寂寞投射佇</font></span><span>澹漉漉</span><span><font size='3'>ê馬路上﹐我拖著木屐嘎啦嘎啦行咧﹐忽然間﹐我想起伊一定是叫做阿燕ê少女。</font></span></font></div>
<p style='MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<div style='MARGIN:0cm 0cm 0pt'><font color='#000000'><span><font size='3'>遐是本島人街﹐大稻埕ê一角﹐一爿</font></span><span>十字路</span></font><span><font size='3'><font color='#000000'>ê淡薄仔曖昧ê食茶館。伊ê杏眼桃腮﹐有三个十四五歲ê女招待企咧等待人客ê</font><font color='#000000'>走訪</font><font color='#000000'>。其中穿深綠色ê衫和白色</font></font></span><span>圍軀裙</span><font color='#000000'><span><font size='3'>ê圓面少女﹐是我</font></span><span>熟似</span><span><font size='3'>ê﹐毋過詳細看了﹐竟是看毋對人。</font></span></font></div>
<p style='MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='MARGIN:0cm 0cm 0pt'><span><font size='3' color='#000000'>佇世間﹐面貌類似ê人足多哩！無感覺佇咧苦笑﹐著袂行過去。</font></span></p>
<p style='MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='MARGIN:0cm 0cm 0pt'><font size='3'><font color='#000000'><span>但ê少女﹐賣弄風情咧喊：「</span><span>喂！來坐嘛！</span><span>」</span></font></font></p>
<p style='MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='MARGIN:0cm 0cm 0pt'><font color='#000000'><font size='3'><span lang='EN-US'><font face='Times New Roman'>In </font></span><span>妝厚胭脂濟﹐雖然已經</span></font><span>暗頭仔固然遐呢明顯</span><span><font size='3'>﹐喙唇紅甲乎人毋甘﹐而且有一寡仔討厭﹐但是討厭內閣感覺有許可仔ê憐憫之情﹐我不管</font></span><span>遐的著行過去。</span></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'> </span></p>
<p style='MARGIN:0cm 0cm 0pt'><span>有關阿燕</span><font color='#000000'><span><font size='3'>ê回憶﹐連結佇某年夏天內ê一个鄉鎮。為著度過學生生活最後一擺ê暑假﹐避開都市ê紅塵佮吵鬧﹐因此</font></span><span>紮棉襀被等等來到中部</span><font size='3'><span>ê</span><span lang='EN-US'><font face='Times New Roman'>N</font></span><span>鎮。佇遐我有親密的朋友﹐由伊介紹﹐我前往一位失落世家廖大悲先生ê厝來</span></font><span>借蹛。</span></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'> </span></p>
<p style='MARGIN:0cm 0cm 0pt'><span><font size='3' color='#000000'>佇遐﹐我想袂好好研讀馬歇爾﹐變共伊ê《經濟學原理》紮來。</font></span></p>
<p style='MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='MARGIN:0cm 0cm 0pt'><font color='#000000'><span><font size='3'>廖嘉雖然是古厝﹐丹青ê痕跡猶閣看ê出來﹐</font></span><span>殕色</span><font size='3'><span>ê壁有ê書法﹐</span><span lang='EN-US'><font face='Times New Roman'>in</font></span><span>彼種古色古香ê生活﹐</span></font><span>頗略仔乎我滿足閣歡喜。</span></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'> </span></p>
<p style='MARGIN:0cm 0cm 0pt'><span>古厝佇鎮尾</span><span><font size='3' color='#000000'>﹐乎青青ê田園迴繞﹐頭前有灰白ê小徑﹐油加利樹排列佇遐﹐佇晨風內微微阿動﹐感覺真爽涼。</font></span></p>
<p style='MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='MARGIN:0cm 0cm 0pt'><font color='#000000'><span><font size='3'>廖大悲五十出頭ê年紀﹐</font></span><span>肥軟仔肥軟</span><span><font size='3'>﹐定定笑起來有</font></span><span>譀古</span><span><font size='3'>ê感覺。廖夫人抑是半百年紀吧﹐卻</font></span><span>瘦甲若柴﹔定哺檳榔</span><font size='3'><span>﹐</span><span>呸﹗呸﹗咧吐朱紅色</span><span>ê汁﹐而且合喙唸唸有詞罵袂歇。</span></font></font></p>
<p style='MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='MARGIN:0cm 0cm 0pt'><font color='#000000'><font size='3'><span>伊綁跤﹐親像共焦樹枝ê細</span><span lang='EN-US'><font face='Times New Roman'>(</font></span><span>粒</span><span lang='EN-US'><font face='Times New Roman'>)</font></span><span>跤</span></font><span>東倒西歪行來行去</span><span><font size='3'>﹐共若親像</font></span><span>揹咧古早婦女</span><span><font size='3'>ê悲劇﹐我對伊雖然無啥乜好感﹐但是閣感覺有乎人憐憫之處。毋過﹐伊面對我總是滿面皺痕所</font></span><span>佯出好親近</span><span><font size='3'>ê模樣。有關廖氏夫妻ê代誌﹐需要敘述ê所在閣真濟﹐佇遮著先</font></span><span>停睏。</span></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'> </span></p>
<p style='MARGIN:0cm 0cm 0pt'><span>喔﹗袂記得講出來</span><span><font size='3' color='#000000'>﹐廖夫婦有一个公子﹐到日本ê學校留學﹐因為某種緣故佇今年ê暑假不歸省。</font></span></p>
<p style='MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='MARGIN:0cm 0cm 0pt'><span><font size='3' color='#000000'>叫做阿燕ê少女﹐著住佇這ê家庭內。</font></span></p>
<p style='MARGIN:0cm 0cm 0pt'><span lang='EN-US'><font size='3' face='Times New Roman' color='#000000'> </font></span></p>
<p style='MARGIN:0cm 0cm 0pt'><font color='#000000'><span><font size='3'>阿燕十二歲﹐是有點淡薄仔</font></span><span>佮意賣弄小聰明</span><span><font size='3'>ê少女﹐圓面上ê目睭大閣</font></span><span>媠</span><span><font size='3'>﹐皮膚烏烏；大概是乎日頭</font></span><span>曝烏ê。阿燕平常攏穿毋到跤頭趺ê短褲</span><span><font size='3'>﹐而且藍色</font></span><span>ê衫破破爛爛</span><span><font size='3'>﹐而且因為污垢佮烏煙變共烏乜嘛</font></span><span>。</span></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'> </span></p>
<p style='MARGIN:0cm 0cm 0pt'><span>廖</span><span>夫人定定「烏仔」、「烏仔」叫伊</span><font color='#000000'><span><font size='3'>﹐這時陣﹐阿燕一定用高昂清脆</font></span><span>ê聲音「是！是！」回應。阿燕ê目睭雖然真清閣媠</span><span><font size='3'>﹐但是有時陣露出下流</font></span><span>ê眼光；彼是伊袂當入去ê所在</span><span><font size='3'>﹐伊卻強袂爭入去</font></span><span>。會當講彼是不應該屬於查某囡仔ê眼神。</span></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'> </span></p>
<p style='MARGIN:0cm 0cm 0pt'><span>阿燕是廖夫妻ê養女</span><font color='#000000'><span><font size='3'>﹐伊三歲</font></span><span>ê時陣</span><span><font size='3'>﹐用一百五十</font></span><span>箍予賣道遮來</span><span><font size='3'>﹐伊的親生阿娘﹐用賣</font></span><span>查某囝ê錢</span><span><font size='3'>﹐搬到東部</font></span><span>ê台東去。有關親生爹娘ê記憶</span><span><font size='3'>﹐阿燕</font></span><span>一屑仔抑無。佇彼了後</span><span><font size='3'>﹐伊一擺也無看到親生爹娘</font></span><span>。</span></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black;FONT-SIZE:11.5pt' lang='EN-US'> </span></p>
<p style='MARGIN:0cm 0cm 0pt'><span>廖</span><span>夫人因為綁跤</span><font color='#000000'><span><font size='3'>﹐除了</font></span><span>有時仔上街買菜</span><span><font size='3'>﹐啥乜若毋做﹐厝內</font></span><span>ê一切予阿燕一个人擔當。</span></font></p></div></td></tr></tbody></table></div></div><br /><small>Updated on <abbr class="updated" title="2012-04-19T06:12:10.075Z">&#22235;&#26376; 19, 2012</abbr> by <span class="author"><span class="vcard"><a class="fn" href="mailto:stellaspider0108@gmail.com">&#34311;&#36039;&#21211;</a></span></span> (<a href="../history.html">Version <span class="sites:revision">2</span></a>)</small><br /></div></div></body></html>