<html><head><title>ATA098121&#32645;&#25919;&#36066; (Version 5)</title></head><body><div class="hentry webpage" id="https://sites.google.com/feeds/content/site/2012shoatai/5581536185467460588"><h3><span class="entry-title">ATA098121&#32645;&#25919;&#36066;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><span lang='EN-US'><span><b><font size='4'>遇上</font></b><br/><br/> </span></span><font size='3'><span>       清河一透早起床特別ê清爽，看看壁頂ê時鐘，抵抵才六點空幾分。哈唏、伸圇，然後照例去漱口。攏做完了後，忽然想起誠久無到西門町</span><span style='font-family:Times New Roman' lang='EN-US'>ah</span><span>，心肝內不免有淡薄仔癢癢ê，著趁咧今仔日清閒ê機會去西門町踅踅咧。<br/></span><span>        這个時候，後面ê觀音山，日頭升起</span><span lang='EN-US'>ah</span><span>，天氣有一屑仔熱ê款。頭前ê彼片墓地，尤其是連雅堂ê墓頂，罩著清新ê霧氣，猶未散。食過早頓，伊著對囡仔佮新婦講：</span>

<span style='font-family:Times New Roman' lang='EN-US'><span>    </span></span><span><br/>        「我欲去西門町踅踅咧。」</span><br/><span>        正抵好是歇熱ê時陣，幾個孫仔，吵著欲愛</span></font><font size='3'><span>tshit迌物仔，一片鬧熱，吵甲予人擋袂牢，伊也無插</span><span style='font-family:Times New Roman' lang='EN-US'>in</span><span>，家己到房內換欲出去ê衫，閣有一條長褲，踏著跤步，向門前ê公車站去</span><span style='font-family:Times New Roman' lang='EN-US'>loh</span><span>。一時仔公車來</span><span style='font-family:Times New Roman' lang='EN-US'>ah</span><span>，伊著上車。公車循咧路線彎彎斡斡行了一陣，到了西門町。伊著落車，隨便行倚一間首飾店ê門前，徛佇櫥窗前看看咧。干焦看著內底一腳一克拉ê手指，標價是二十五萬箍，伊暗自佇咧想：二十五萬箍著會當買一甲ê田地</span><span style='font-family:Times New Roman' lang='EN-US'>ah</span><span>。正看得出神ê時，背後雄雄有人輕拍伊ê肩胛頭。翻頭一看，原來是林覺先，伊著發聲講：</span></font><br/><span>         <font size='3'>「喂！兄弟仔，誠久無看咧。」</font></span><font size='3'><span lang='EN-US'><span><br/>       </span></span><span>「誠久</span><span lang='EN-US'>ah</span><span>，你好嗎？」彼个人嘛應聲講。</span></font><font size='3'><span lang='EN-US'><span><br/></span></span><span>        兩人著按呢講了一時仔，清河佮林覺先講：</span></font><font size='3'><span lang='EN-US'><span><br/>       </span></span><span>「兄弟仔，你發財了嗎？」</span></font><font size='3'><span lang='EN-US'><span><br/>       </span></span><span>「佗位ê話，只不過是運氣較好一屑仔，算無啥</span><span lang='EN-US'>lah</span><span>。」覺先回答。</span></font><font size='3'><span lang='EN-US'><span><br/>       </span></span><span>「像阮這世人強咧嘛無路用。」清河感慨咧講。</span></font><font size='3'><span lang='EN-US'><span><br/>       </span></span><span>「兄弟仔，像恁按呢暢暢ê，種田是傷好ê。若像阮愛鬼</span><span lang='EN-US'>k</span><span>ī</span><span lang='EN-US'>ng</span><span>鬼，你掠準講真好，其實不然。」</span></font><font size='3'><span lang='EN-US'><span><br/>       </span></span><span>「這馬你有幾個工人？工廠是佇咧作啥物ê？」清河</span><span>紲咧講。</span></font><font size='3'><span lang='EN-US'><span><br/>       </span></span><span>「阮專門佇咧生產電子產品，這馬有兩、三百ê工人爾爾。阮按呢徛咧講嘛毋是辦法，不如凊彩去一間咖啡廳坐咧講，好否？」覺先有一寡仔欲罷不能ê感覺，接咧提議。</span></font><font size='3'><span lang='EN-US'><span><br/>        </span></span><span>清河想講反正今仔日也無啥物代誌，佮老朋友開講一下嘛好，佮應講：</span></font><font size='3'><span lang='EN-US'><span><br/>        </span></span><span>「好</span><span lang='EN-US'>ah</span><span>，今仔日誠榮幸會當佮大老闆見面開講，嘛算是誠難得ê。」</span></font><font size='3'><span lang='EN-US'><span><br/>        </span></span><span>隨後，兩人著做伙入去東和大飯店內底ê餐廳，揣著座位坐落來了後，清河首先開口：</span></font><font size='3'><span lang='EN-US'><span><br/>        </span></span><span>「像我這个田庄倯ê款，佮大老闆坐做伙，敢有四配。」</span></font><font size='3'><span lang='EN-US'><span><br/>        </span></span><span>覺先趕緊講：「是咧講啥，難得有機會佮舊同志相談。」</span></font><font size='3'><span lang='EN-US'><span><br/>        </span></span><span>「最近敢有舊同志ê消息？」清河問著。</span></font><font size='3'><span lang='EN-US'><span><br/>        </span></span><span>「攏是較早ê消息，新ê紲攏無。」</span></font><font size='3'>

<span style='font-family:Times New Roman' lang='EN-US'><span>   </span><span> </span></span><span>覺先回想起佇東京留學時代ê彼段日子，又閣想起留學ê時左派人士佇街頭連絡ê方法，自己嘛用仝款ê方法佮清河佇某一間百貨公司互相傳達消息，後來有幾仔擺差一屑仔予日本警察掠著。這馬回想起來著親像是過去ê雲煙仝款，一片霧霧。清河想到一个人，著問覺先講：</span></font>

<font size='3'><span><br/>        「你最近敢有拄著阿朝夫人？我真久無看著伊</span><span lang='EN-US'>ah</span><span>。」</span></font>

<font size='3'><span lang='EN-US'><span><br/>        </span></span><span>「攏無見過面。講起來你也許毋知影，當初阿條欲死ê時，著憑</span><span lang='EN-US'>in</span><span>厝內好額，欲穿清朝衫，開魂路，這我是反對ê。」</span></font>

<font size='3'><span lang='EN-US'><span><br/>        </span></span><span>「當時我嘛反對過，但是</span><span lang='EN-US'>in</span><span>有錢欲按呢做，阮閣有啥物法度咧。」</span></font>

<font size='3'><span lang='EN-US'><span><br/>        </span></span><span>「我猶閣記得前幾年，霞海城隍祭ê時候，阿朝嫂仔毋但隨香，頭毛猶散散挂紙架，你講好笑毋好笑。」</span></font>

<font size='3'><span lang='EN-US'><span><br/>        </span></span><span>「這著是台灣文明協會婦女部長ê行動，著更加可笑</span><span lang='EN-US'>loh</span><span>。」</span></font>

<font size='3'><span lang='EN-US'><span><br/>        </span></span><span>「這有啥物奇怪，</span><span lang='EN-US'>in-</span><span>ê思想本來著無根底，怪事猶閣濟咧。」</span></font><div dir='ltr'><font size='3'>

<span style='font-family:Times New Roman' lang='EN-US'><span>        </span></span><span>兩人按呢講咧講咧，並無注意服務生送來ê咖啡。清河又閣想起一件代誌，講咧：<br/></span></font><font size='3'><span>        「我聽講台中某先進ê太太，佇伊去予關ê期間，毋但初一十五愛拜拜，而且閣為神進獻一領雪披咧，你講好笑毋好笑。話閣講翻頭，兄弟仔，恁工場予你趁袂少錢</span><span lang='EN-US'>loh</span><span>。」</span></font><font size='3'><span lang='EN-US'><span><br/>        </span></span><span>「講啥物趁錢，干焦抵好予厝內食飽。」覺先淡淡咧講。</span></font><font size='3'><span lang='EN-US'><span><br/>        </span></span><span>清河誠不以為然咧回了一句：</span></font><font size='3'><span lang='EN-US'><span><br/>        </span></span><span>「你講得客氣</span><span lang='EN-US'>loh</span><span>，阮遮種田ê佮恁閣差得遠咧。」</span></font><font size='3'><span lang='EN-US'><span><br/>        </span></span><span>覺先戇神戇神咧講：「攏嘛是仝款</span><span lang='EN-US'>ah</span><span>，阮做買賣經營工場ê人，煩惱閣較濟。二十四點鐘攏咧鬼</span><span lang='EN-US'>k</span><span>ī</span><span lang='EN-US'>ng</span><span>鬼。我所以有這小小ê成就，講起來嘛有淡薄仔原由。一開始咧經營ê時是足困難ê，後來揣上門路，傍一寡蔭才來順利發展。」</span></font><font size='3'><span lang='EN-US'><span><br/>         </span></span><span>兩人若啉若講，講著少年ê時佇東京留學ê情景，講到以前ê民族運動，將近七旬ê老人不禁有淡薄仔興奮，但嘛免不了真濟真濟ê感慨。</span></font><font size='3'><span lang='EN-US'><span><br/>         </span>In</span><span>講話ê時，看對門外。這間飯店開佇咧鬧區，時常有人來往，覺先接咧講：</span></font><font size='3'>

<span style='font-family:Times New Roman' lang='EN-US'><span>    </span></span><span>「我今仔日無代誌，所以才出來踅踅ê，紲來拄著兄弟ê，誠是難得，不如閣講一時仔，食了飯才行。」</span></font><br/><span>       <font size='3'> 清河趕緊講：「煞煞去</font></span><font size='3'><span lang='EN-US'>lah</span><span>，今仔日我猶閣有淡薄仔代誌，袂當繼續奉陪</span><span lang='EN-US'>ah</span><span>，嘛欲十一點</span><span lang='EN-US'>ah</span><span>，我先告辭</span><span lang='EN-US'>ah</span><span>。」講完著起身行</span><span lang='EN-US'>ah</span><span>。</span></font><br/></div></div></td></tr></tbody></table></div></div><br /><small>Updated on <abbr class="updated" title="2012-04-13T13:00:26.731Z">&#22235;&#26376; 13, 2012</abbr> by <span class="author"><span class="vcard"><a class="fn" href="mailto:tony8052318t@gmail.com">&#32645;&#25919;&#36066;</a></span></span> (<a href="../history.html">Version <span class="sites:revision">5</span></a>)</small><br /></div></div></body></html>