<html><head><title>ATA098126&#34311;&#31601;&#28085; (Version 12)</title></head><body><div class="hentry webpage" id="https://sites.google.com/feeds/content/site/2012shoatai/3900691565637508641"><h3><span class="entry-title">ATA098126&#34311;&#31601;&#28085;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><span><b>華麗島的冒險<span lang='EN-US'>(</span>翻譯第<span lang='EN-US'>222</span>－<span lang='EN-US'>22７</span>頁<span lang='EN-US'>)</span></b></span></p><p><span lang='EN-US'><font face='新細明體'><span style='font-size:19px'><b><br/></b></span></font>
</span><font size='3'>也會使。<font color='#ff0000'>怹</font>（<span lang='EN-US'>in</span>）遐的人其實是煩惱謠言會傳出去，所以<font color='#ff0000'>打</font>算<span lang='EN-US'>hō͘o</span>厝空咧。</font></p>

<p><font size='3'>　　「啥物謠言？<font color='#0000ff'>袂是出鬼吧</font>？」</font></p>

<p><font size='3'>　　「無錯。豐岡講話
的 表情誠認真，我予<font color='#ff0000'>他</font>驚著<span lang='EN-US'>ah</span>。」</font></p>

<p><font size='3'><span>　　「廟</span><span lang='EN-US'><font color='#ff0000'>e</font></span><span>倒爿隔壁是孝路店</span><span lang='EN-US'>(</span><span>葬儀社</span><span lang='EN-US'>)</span>honn(乎)<span lang='EN-US'>?</span><span>」</span></font></p>

<p><font size='3'>　　「<span lang='EN-US'><font color='#ff0000'>h</font>m̂</span>，<font color='#ff0000'>咁</font>按呢（是否）？」</font></p>

<p><font size='3'>　　「<span lang='EN-US'><font color='#ff0000'>h</font>ēnn</span>，聽講彼間店的人本來<font color='#ff0000'>帶</font>佇這<span lang='EN-US'>má</span>
的空厝一樓，二樓叫做『鑼鼓館』，喪禮的樂隊<font color='#ff0000'>帶</font>佇遐。藥房頭家講，對彼時開始，二樓著開始發生怪事。廟隔壁的厝空落來時，孝路店<span lang='EN-US'>(</span>葬儀社<span lang='EN-US'>)</span>就搬過去<font color='#ff0000'>阿</font>。『鑼鼓館』親像佇彼進前，就搬到某一個所在去了。後來就一直無人<font color='#ff0000'>帶阿</font>。」</font></p>

<p><span><font size='3'>　　「怪事？是發生啥物代誌？」</font></span></p>

<p><font size='3'>　　「『鑼鼓館』的頭家生一場怪病蹺去，半暝聽著查某人的哭聲，著是彼寡掠風<font color='#ff0000'>趿</font>影的代誌麻<span lang='EN-US'>……</span>」　<span lang='EN-US'><br/>
</span>　　「按呢講，彼棟空厝是鬼仔埔囉。」我金金看豐岡的面講：「你相信彼種代誌sī-m̄ ?」　</font></p>

<p><font size='3'><span>　　「無相信。毋過，欲佇彼種有出鬼傳聞的厝開張做生理，抑是無啥妥當。兵仔攏誠迷信，恐驚會</span><span lang='EN-US'>phah</span><span>退堂鼓。眼前鐘錶店</span>
的<span>木島等人，甘那是聽著遮款代誌著驚到面色拆合（發白），擱無知影川原</span>
的<span>查某人甘會答應呢。」</span><span lang='EN-US'><br/>
</span><span>　　「重點是川原本人安怎講？」</span><span lang='EN-US'><br/>
</span><span>　　「伊根本就哼人，堅持欲租。」</span></font></p>

<p><font size='3'><span>　　　豐岡</span>
的<span>態度</span><span lang='EN-US'>kah</span><span>事態的演變顯得無協調，我感覺誠奇妙。因為豐岡一個面</span><span lang='EN-US'>àu tu̍h-tu̍h</span><span>的款，</span><span lang='EN-US'>m̄</span><span>閣伊的交涉表面是成功的。聽講川原中尉已經準備</span><span lang='EN-US'>kah</span><span>足周至，命令兵仔開始準備搬離開在地人</span>的<span>所在。</span></font></p>

<p><font size='3'><b><span lang='EN-US'>    </span></b><b><span>３</span></b></font></p>

<p><font size='3'><span>　　我對川原中尉</span>的<span>事業無興頭，</span><span lang='EN-US'>m̄</span><span>閣對彼棟有傳聞</span>
的<span>厝誠好奇，所以隔日就</span><span lang='EN-US'>kah</span><span>豐岡兩個人做伙去看。阮佇戰後町名改成西門外街</span>的<span>電動巴士終點站落車，按遐開始勻仔行去，已經會當看著頭前無偌遠ｅ淡水河河堤。</span></font></p>

<p><font size='3'>　　依照<span>這個方向行入去頭前講過</span>
的<span>商店街，佇得欲到地標廟寺</span>的<span>所在，有一間掛著用金字寫的「德記行」招牌</span>的<span>藥店。阮穿著拆掉階級章</span>
的<span>夏季衫褲，戴著翹去點點仔標誌</span>的<span>戰鬥帽仔</span></font><font face='arial, sans-serif'><font color='#444444'><span style='font-size:12pt' lang='EN-US'>(</span><span style='font-size:12pt'>因為不准穿正式的軍服外出</span><span style='font-size:12pt' lang='EN-US'>)</span><span style='font-size:12pt'>行入去店內，看起來古意的老店主</span><span style='font-size:12pt' lang='EN-US'>hiông-hiông</span></font><span style='font-size:12pt'><font color='#444444'>狂狂出來迎接。</font><br/><br/></span></font></p><p><font color='#444444'><font face='arial, sans-serif'>　</font><font size='3'><font face='arial, sans-serif'>　蔣介石的軍隊渡海來遮的島，島上益閣有三十萬精神煥發的日本兵。雖然自動解除武裝，<span lang='EN-US'>m</span><span lang='EN-US'>̄</span>閣日本兵的威嚴猶未消失。阮隊上ㄧ個兵仔（阿兵哥）<span lang='EN-US'>lim</span>酒醉啊（當然是戰爭結束前的代誌啊），<span lang='EN-US'>teh</span>龍山寺的市場上雄雄拔出下腰的銃尾刀（刺血刀）。其實，<span lang='EN-US'>gia̍h</span>銃尾刀（刺血刀）嘛是無法度剉掉一隻<span lang='EN-US'>ts</span><span lang='EN-US'>ń</span><span lang='EN-US'>g</span>頭仔，<span lang='EN-US'>m</span><span lang='EN-US'>̄</span>閣大家攏「哇」<span lang='EN-US'>teh</span>叫喝，親像細隻蜘蛛<span lang='EN-US'>teh</span>走竄共款，益閣<span lang='EN-US'>t</span><span lang='EN-US'>ī</span>面頭前。對<span lang='EN-US'>in</span>來講，日本兵著是即呢恐怖。所以，藥店老闆雄雄欲為著他代管的厝的代誌<span lang='EN-US'>kah</span>軍人交涉的時陣，難免會<span lang='EN-US'>phi̍h-phi̍h-tshoah</span>。雖然對阮來講，這是一種無謂的驚惶，<span lang='EN-US'>m</span><span lang='EN-US'>̄</span>閣<span lang='EN-US'>in</span>有充分的理由去驚<span lang='EN-US'>ah</span>。<span lang='EN-US'><br/>
</span>　　<span lang='EN-US'>Chit-ê</span>年歲的本島人差不多攏<span lang='EN-US'>b</span><span lang='EN-US'>ē</span>曉講日本話，<span lang='EN-US'>m</span><span lang='EN-US'>̄</span>閣這位老先生煞會曉用日本話講，看起來應該是誠有教養的人。<span lang='EN-US'>Kah</span>伊開講了後，發現伊對隔壁空厝有魔神<span lang='EN-US'>--á</span>，抱著無肯定麻無否認的態度。伊講話的口氣，假若相信擱假若無相信；煞無是兩交含（兩頭含）的態度，是<span lang='EN-US'>t</span><span lang='EN-US'>ī</span>相信<span lang='EN-US'>kah</span>無相信之間伊判斷出來的真理。<span lang='EN-US'><br/>
</span>　　這位老先生講了誠趣味的代誌<span lang='EN-US'>──</span>發生<span lang='EN-US'>t</span><span lang='EN-US'>ī</span>厝內的怪事，<span lang='EN-US'>m</span><span lang='EN-US'>̄</span>但（<span lang='EN-US'>m</span><span lang='EN-US'>̄</span><span lang='EN-US'>-n</span><span lang='EN-US'>ā</span>）是因為死者陰魂不散，這種講法著是其中的一項。這是我生目睭<span lang='EN-US'>m</span><span lang='EN-US'>̄</span><span lang='EN-US'>-bat</span>看過的代誌，聽到遮，我心肝內才（<span lang='EN-US'>tsiah</span>）湧出一種<span lang='EN-US'>tú</span>著（抵著）厚民俗色彩的怪事的快樂。安呢講，一點仔攏無譀。<span lang='EN-US'><br/>
</span>　　根據老先生的講法，<span lang='EN-US'>t</span><span lang='EN-US'>ī</span>台灣的石工、木工、五金建材師傅等等的相關建築的工匠（司傅／師傅）世界內底，自古以來著有這款歹慣勢，若是<span lang='EN-US'>tú</span>著（抵著）會摧價數抑是凍霜的頭家，<span lang='EN-US'>in</span>著會<span lang='EN-US'>t</span><span lang='EN-US'>ī</span>厝內的一個所在留下咒讖（咒懺），然後<span lang='EN-US'>kah-ná</span>無代誌的離開。彼個咒讖（咒懺）的力量<span lang='EN-US'>jú</span>來<span lang='EN-US'>jú</span>大，有時陣出現怪現象，有時陣報應<span lang='EN-US'>t</span><span lang='EN-US'>ī</span>人的身上。有時仔，符咒放的所在無相共，著有可能會作怪<span lang='EN-US'>t</span><span lang='EN-US'>ī</span>歸家口的身上，抑是一個房間<b>、一</b>項家具會變成妖魔鬼怪。並無是鬼魂上身，是這間厝本身變<span lang='EN-US'>ka̍h</span>誠奇怪。</font></font></font></p>

<p><font size='3' face='arial, sans-serif' color='#444444'><b>　　</b><b>「</b>無定著有妖魔鬼怪的存在，<span lang='EN-US'>m</span><span lang='EN-US'>̄</span>閣遐的講看過魔神<span lang='EN-US'>—á</span>的人，<span lang='EN-US'>in</span>的話定定予人誠歹相信。若是講是人的怨恨或者一個氣留<span lang='EN-US'>t</span><span lang='EN-US'>ī</span>遐引來災厄，顛倒擱比較會當予人理解。」老先生講的話有安呢的意思。<span lang='EN-US'><br/>
</span>　　我誠有興趣的問講：</font></p>

<p><font size='3' face='arial, sans-serif' color='#444444'>　　「照安呢講，隔壁的厝內是無是有彼種歹物仔？」<span lang='EN-US'><br/>
</span>　　「<span lang='EN-US'>He</span>著無知影<span lang='EN-US'>ah</span>。」阮無聽講有啥物所在走出寫著咒讖（咒懺）的符仔，嘛猶未有人入去找過，連想攏<span lang='EN-US'>m</span><span lang='EN-US'>̄</span><span lang='EN-US'>-bat</span>（<span lang='EN-US'>m</span><span lang='EN-US'>̄</span>捌）想過，甚至一直到戰爭了後才想起這間厝有怪事<span lang='EN-US'>……<br/>
</span>　　<span lang='EN-US'>Khah</span>輸若是有人來租厝，這附近的人<span lang='EN-US'>sûi</span>著會想起彼個謠言<span lang='EN-US'>ah</span>。而且<span lang='EN-US'>t</span><span lang='EN-US'>ī</span>彼種所在開店，無好吉兆。趁早去別個所在找，應該益閣有空<span lang='EN-US'>ê</span>店頭<span lang='EN-US'>──</span>老先生誠客氣予阮建議。豐岡一定嘛是頂擺聽老大人的話，感覺有道理，<span lang='EN-US'>koh</span>加上伊家己的看法，然後才<span lang='EN-US'>kah</span>我講的。<span lang='EN-US'><br/>
</span>　　阮表示想欲看覓彼棟厝才閣講，老大人著<span lang='EN-US'>the̍h</span>大門鎖匙來，我<span lang='EN-US'>kah</span>豐岡做伙入彼棟厝看。空了誠久的厝，光看外表著感覺無啥爽快。夾<span lang='EN-US'>t</span><span lang='EN-US'>ī</span>老大人的藥店<span lang='EN-US'>kah</span>掛著「順發號」<span lang='EN-US'>khan-páng</span>的布鞋（抑著是<span lang='EN-US'>t</span><span lang='EN-US'>ī</span>鞋店）之間，商號之類的物件早著拆走<span lang='EN-US'>ah</span>，剩無任何特徵的空店。入去看，內底空<span lang='EN-US'>long-long</span>的，若是舖排物件一定會跋倒的烏暗土腳，有啥物物件發出黯淡的光，原來是銀紙<span lang='EN-US'>──</span>死人<span lang='EN-US'>tsho</span><span lang='EN-US'>ā</span>到黃泉去的紙錢。<span lang='EN-US'><br/>
</span>　　進前<span lang='EN-US'>toà</span>　<span lang='EN-US'>t</span><span lang='EN-US'>ī</span>　遮的是葬儀店，這<span lang='EN-US'>má</span>已經搬到<span lang='EN-US'>kah</span>廟相隔一棟厝的隔壁去<span lang='EN-US'>ah</span>，所以搬厝時才會放下這款物件。樓梯頂嘛散掖著銀紙。阮踏著銀上行去二樓，手一磕著手按著<span lang='EN-US'>bak</span>著白色颺埃。</font></p><p><font size='3' face='arial, sans-serif' color='#444444'><br/></font></p><p><font color='#444444'><font size='3' face='arial, sans-serif'> 　</font><font style='font-family:mingliu,serif' size='3'>　</font><font face='arial, sans-serif'><font size='3'>二樓隔做兩間，正面有玻璃窗仔，加減有一寡仔（淡薄仔）光。共款空<span lang='EN-US'>long-long</span>，無留下任何死得不明不白的鑼鼓館<span lang='EN-US'>bat</span>（捌）<span lang='EN-US'>toà</span>過的影跡。<span lang='EN-US'>m̄</span>閣，<span lang='EN-US'>tī</span>遐<span lang='EN-US'>toà</span>一暫仔，著會開始意識著鼻孔（空）內吸入臭<span lang='EN-US'>phú</span>味的空氣，喘氣會變得誠困難，心情嘛愈來愈偓促（慒悶）。</font></font></font></p><p><font face='arial, sans-serif' color='#444444'><font size='3'>　　「遮厝予人感覺頭眩目暗。」豐岡忍<span lang='EN-US'>bē-tiâu</span>講出伊的感覺，臉色有點薄仔青<span lang='EN-US'>sún-sún</span>：「也是聽藥房頭家的苦勸，叫川原中尉放棄遮<span lang='EN-US'>khah</span>好。」</font>　</font></p>

<font face='arial, sans-serif' color='#444444'><span style='font-size:12pt'>　　「</span><span style='font-size:12pt' lang='EN-US'>m̄</span><span style='font-size:12pt'>閣伊彼個人駛硬片（一意孤行），干聽</span><span style='font-size:12pt' lang='EN-US'>ē</span><span style='font-size:12pt'>入去？」我懷疑。</span><span style='font-size:12pt' lang='EN-US'><br/>
</span><span style='font-size:12pt'>　　　行出空厝，鎖</span><span style='font-size:12pt' lang='EN-US'>tiâu</span><span style='font-size:12pt'>大門，</span><span style='font-size:12pt' lang='EN-US'>kah</span><span style='font-size:12pt'>鎖匙拿去還</span><span style='font-size:12pt' lang='EN-US'>hō͘</span><span style='font-size:12pt'>藥房了後，我</span><span style='font-size:12pt' lang='EN-US'>koh</span><span style='font-size:12pt'>倒轉去公車站的方向。老先生講要出門辦代誌，</span><span style='font-size:12pt' lang='EN-US'>kah</span><span style='font-size:12pt'>阮做伙行到巷路頭前一點的所在。老先生的店面倒爿是花店，續落來是無頭人型模特兒身軀穿著有繡花的旗袍</span><span style='font-size:12pt' lang='EN-US'>khiā</span><span style='font-size:12pt'>在玻璃門內的服裝店；</span><span style='font-size:12pt' lang='EN-US'>koh</span><span style='font-size:12pt'>經過兩、三間店，亭仔腳中斷（折站），阮看著對二樓到下面，用篷布垂落來</span><span style='font-size:12pt' lang='EN-US'>khàm</span><span style='font-size:12pt'>著頭前的厝。<br/>　　</span></font><font size='3' face='arial, sans-serif' color='#444444'>問老先生遮是啥物？伊講是正<span lang='EN-US'>leh</span>整修內部<span lang='EN-US'>kah</span>外爿的布房，抑就是染布店。後來，阮<span lang='EN-US'>tī</span>西門附近<span lang='EN-US'>loā-loā-sô</span>，然後才轉去工廠。<span lang='EN-US'>Kah</span>這棟空厝對排的店頭各自是賣啥物的，正當阮轉去內地後，按開辦戰友會以來，每擺攏會講起這個話題。</font><p><font size='3' face='arial, sans-serif' color='#444444'>　　<span lang='EN-US'>Ùi</span>　關帝廟向公車站的方向，一間一間算過去，代先是葬儀社（孝路店）、鞋仔店，<span lang='EN-US'>soà</span>落去是有問題的空厝、藥房、花店、服裝店，然後著是賣炸仔、糖仔店，擱落來是整修中的染布店。到這爿，大家好歹攏益會記得，對這個順序攏無意見。<span lang='EN-US'>m̄</span>閣，染布店以下，以及廟另外一爿的店頭，大家的記憶著誠茫霧<span lang='EN-US'>ah</span>。面對著廟，往倒爿大概到第九間攏記得誠清楚，<span lang='EN-US'>m̄</span>閣往正爿著完全無注意<span lang='EN-US'>ah</span>。這是因為阮為著空厝的代誌去彼條街時，總是對公車站的方向過來，然後才倒轉去；除了按呢的行法以外，阮無必要行其他的路線。只有我、豐岡和中川會記得廟正爿的兩三間店，我<span lang='EN-US'>bat</span>去廟的正爿隔壁的茶店仔「端正行」買過兩三擺包種茶，所以記了誠清楚。擱隔壁賣手巾等等小可時尚的物件的服裝店。中川講續落來是肉店，我<span lang='EN-US'>sûi</span>想起賣相誠<span lang='EN-US'>bái</span>讀赤牛肉的店頭。</font></p>

<font size='3' face='arial, sans-serif' color='#444444'>　　聽阮一講，大家嘛攏想起彼幾間店，<span lang='EN-US'>m̄</span>閣有人講肉店隔壁是凋料店，有人講是紙店；這款的店頭確實是<span lang='EN-US'>tī</span>彼條街上，重點是完全無人記得正確的順序<span lang='EN-US'>ah</span>。<span lang='EN-US'><br/>
</span>　　果然不出我所料，川原中尉無欲插豐岡的意見，伊決定好搬厝的計畫，就派世森去藥房通知日期。川原<span lang='EN-US'>kah</span>世森對本部開卡車來，阮著倚車做夥去。中川和三澤等等其他參加戰友會的人，大部分攏是我<span lang='EN-US'>tshuē</span>來鬥相共的組員，當工<span lang='EN-US'>in</span>攏坐<span lang='EN-US'>tī</span>後車斗頂。</font><div><font size='3' face='arial, sans-serif' color='#444444'><br/></font></div><div><font size='3' face='arial, sans-serif' color='#444444'><br/></font></div><div><font color='#444444'><font size='3' face='arial, sans-serif'>      </font><font size='3' face='arial, sans-serif'>  阮<span lang='EN-US'>tī</span>藥房「德記行」頭前停車，川原中尉 <span lang='EN-US'>kah</span>其他兩三個入去店內。藥房老頭家拿出鎖匙，行去頭前帶路。可能是<span lang='EN-US'>in</span>摒掃過，空厝頭前那像新的，變<span lang='EN-US'>kah</span>誠清氣。<span lang='EN-US'>m̄</span>閣伊無用鎖匙，大門已經開<span lang='EN-US'>ah</span>。大家做夥行入去，厝內的電火雄雄光起來，留平頭的中年查埔滿面驚惶<span lang='EN-US'>khiā</span>　<span lang='EN-US'>tī</span>店中央。</font></font></div>

<p><font size='3' face='arial, sans-serif' color='#444444'>　　「今仔日無營業。」伊用<span lang='EN-US'>àu</span>古的日語講。</font></p>

<p><font size='3' face='arial, sans-serif' color='#444444'>　　賣講阮<span lang='EN-US'>ah</span>，連做夥入來的藥房頭家嘛<span lang='EN-US'>gāng</span>去<span lang='EN-US'>ah</span>，大家互相看來看去。遐是鞋店「順發號」的店內。<span lang='EN-US'><br/>
</span>　　彼個人（順發號頭家）嘛<span lang='EN-US'>tè</span>著阮衝出去外面，頭頂果然掛著「順發號」的<span lang='EN-US'>khan-páng</span>。隔壁是葬儀店，<span lang='EN-US'>koh</span>隔壁就是莊嚴的關帝廟。阮親像雄雄失去方向，一陣人趕狂前往藥店倒爿徙位。藥店倒爿是花店、無頭人體模特兒穿著旗袍<span lang='EN-US'>khiā</span>　<span lang='EN-US'>tī</span>遐的服裝店、炸物店、糖仔店，然後是掛著大布帆的染布店。</font></p>

<p><font size='3' face='arial, sans-serif' color='#444444'>　　阮雄狂<span lang='EN-US'>tī</span>彼條大概有四十間店的街仔面，來來回回看了誠濟百。<span lang='EN-US'>m̄</span>閣，無任何空厝。阮<span lang='EN-US'>koh</span>詳細找一擺藥房的隔壁。「德記行」正爿無是空厝，真正是鞋仔店。鞋仔店正爿是葬儀店、廟、茶葉店、服裝店、肉店。藥房的倒爿是花店、服裝店、炸物店、糖仔店、染布店，攏無錯。只不過彼棟有問題的空厝著無去，無留任何影跡。著親像藥房的正爿一直是鞋仔店按呢<span lang='EN-US'>……<br/>
4<br/>
</span>　　大概經過半個月的時間，豐剛倒轉來<span lang='EN-US'>ah</span>，皮膚曝<span lang='EN-US'>kah</span>誠烏。應該講是肝病的烏暗中出現血色，面色好看濟<span lang='EN-US'>ah</span>。阮約好等豐岡一轉來就<span lang='EN-US'>sûi</span>開戰友會，<span lang='EN-US'>m̄</span>閣因為伊傷無閒，延後一的禮拜左右。中秋月圓了後的一個暗時，阮<span lang='EN-US'>tī</span>銀座巷仔內的高級日本料理食會（聚餐）。<span lang='EN-US'><br/>
</span>　　有嘴水的豐岡照例談起伊的旅遊經歷，大家攏想欲知影彼件代誌的調查結果，坐也<span lang='EN-US'>m̄</span>是，<span lang='EN-US'>khiā</span>也<span lang='EN-US'>m̄</span>是。最後中川總算打斷伊的話：<span lang='EN-US'><br/>
</span>　　「對<span lang='EN-US'>ah</span>，彼方面的代誌查了按怎？」</font></p>

<p><font size='3' face='arial, sans-serif' color='#444444'>　　「萬華商店街彼件代誌？我去看過<span lang='EN-US'>ah</span>。遐抑是共款古早，只是彼阮彼陣有<span lang='EN-US'>khah</span>鬧熱。」<span lang='EN-US'><br/>
</span>　　「遮無是重點，空厝按怎<span lang='EN-US'>ah</span>？」</font></p>

<p><font size='3' face='arial, sans-serif' color='#444444'>　　「無啥物空厝<span lang='EN-US'>ah</span>。遐的街仔路四界攏是商店，街面<span lang='EN-US'>kah</span>　<span lang='EN-US'>khah</span>早無同，非常鬧熱。」<span lang='EN-US'><br/>
</span>　　「彼時的店攏變<span lang='EN-US'>ah</span>乎？」有人用感慨的口氣問。</font></p>

<p><font size='3' face='arial, sans-serif' color='#444444'>　　「嘛無<span lang='EN-US'>ah</span>。恁抑會記得彼時陣的店是否？」<span lang='EN-US'><br/>
</span>　　「當然會記得，我講予你聽。」三澤誠歡喜講：「對關帝廟向倒爿算，葬儀店、鞋仔店，閣來是鬼仔埔，然後是彼位老頭家的藥房、花店、服裝店，抑擱有<span lang='EN-US'>……</span>炸物店<span lang='EN-US'>kah</span>糖仔店，染布店修整中。按廟彼爿算過來，染布店是第九間。不對，空厝無去<span lang='EN-US'>ah</span>，著變成第八間。廟正爿是茶葉店、服裝店、肉店。大家至少抑會記得遮的乎。」<span lang='EN-US'><br/>
</span>　　三澤想起往事，眼中充滿著懷念。豐岡笑<span lang='EN-US'>bui-bui</span>看著伊，講：<span lang='EN-US'><br/>
</span>　　「彼間廟正爿的三間攏無變。茶葉店是端正行，服裝店叫做順泰號。肉店叫<span lang='EN-US'>……</span>我又擱<span lang='EN-US'>bē</span>記<span lang='EN-US'>ah</span>。有問題的倒爿，葬儀店搬走<span lang='EN-US'>ah</span>，換白鐵店搬入來，伊隔壁抑是順發號鞋仔店，擱來是雜糧店，德記行藥房抑是老模樣。續落來的三間，花店、服裝店、炸物店無去<span lang='EN-US'>ah</span>，糖仔店<span lang='EN-US'>kah</span>染布店益閣<span lang='EN-US'>leh</span>做。」<span lang='EN-US'><br/>
</span>　　「無去<span lang='EN-US'>ah</span>？是講改賣別款物件？」</font></p>

<font size='3' face='arial, sans-serif' color='#444444'>　　「對。」</font></div></td></tr></tbody></table></div></div><br /><small>Updated on <abbr class="updated" title="2012-05-19T17:16:37.613Z">&#20116;&#26376; 19, 2012</abbr> by <span class="author"><span class="vcard"><a class="fn" href="mailto:hotwinwindwinds@gmail.com">siau-ham soo</a></span></span> (<a href="../history.html">Version <span class="sites:revision">12</span></a>)</small><br /></div></div></body></html>