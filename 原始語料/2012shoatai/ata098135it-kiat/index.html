<html><head><title>ATA098135&#40643;&#19968;&#20625;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../ata098101liam-gi/index.html">ATA098101&#26519;&#24565;&#23452;</a></small></td></tr><tr><td><small><a href="../ata098104li-sun/index.html">ATA098104&#38515;&#20432;&#28147;</a></small></td></tr><tr><td><small><a href="../ata098105bun-hing/index.html">ATA098105&#24373;&#25991;&#39336;</a></small></td></tr><tr><td><small><a href="../ata098108hui-sim/index.html">ATA098108&#39640;&#24935;&#24515;</a></small></td></tr><tr><td><small><a href="../ata098109u-tsiat/index.html">ATA098109&#37912;&#20110;&#25463;</a></small></td></tr><tr><td><small><a href="../ata098111an-ping/index.html">ATA098111&#24278;&#26191;&#24179;</a></small></td></tr><tr><td><small><a href="../ata098112uan-ki/index.html">ATA098112&#32645;&#29740;&#26827;</a></small></td></tr><tr><td><small><a href="../ata098113gi-tsin/index.html">ATA098113&#26954;&#27778;&#33275;</a></small></td></tr><tr><td><small><a href="../ata098115tsu-hun/index.html">ATA098115&#34311;&#36039;&#21211;</a></small></td></tr><tr><td><small><a href="../ata098118bi-tsu/index.html">ATA098118&#29579;&#24494;&#24904;</a></small></td></tr><tr><td><small><a href="../ata098119hui-kuan/index.html">ATA098119&#33674;&#24800;&#35264;</a></small></td></tr><tr><td><small><a href="../ata098121tsing-hian/index.html">ATA098121&#32645;&#25919;&#36066;</a></small></td></tr><tr><td><small><a href="../ata098123iok-ting/index.html">ATA098123&#34081;&#32946;&#24237;</a></small></td></tr><tr><td><small><a href="../ata098124sing-ing/index.html">ATA098124&#34311;&#32854;&#35424;</a></small></td></tr><tr><td><small><a href="../ata098125nga-ting/index.html">ATA098125&#35377;&#38597;&#23159;</a></small></td></tr><tr><td><small><a href="../ata098126siau-ham/index.html">ATA098126&#34311;&#31601;&#28085;</a></small></td></tr><tr><td><small><a href="../ata098127hing-bun/index.html">ATA098127&#24373;&#39336;&#25991;</a></small></td></tr><tr><td><small><a href="../ata098129phai-suan/index.html">ATA098129&#21555;&#27803;&#29831;</a></small></td></tr><tr><td><small><a href="../ata098131gi-kiat/index.html">ATA098131&#26446;&#23452;&#28500;</a></small></td></tr><tr><td><small><a href="../ata098132tshian-hui/index.html">ATA098132&#26446;&#33418;&#24935;</a></small></td></tr><tr><td><small><a href="../ata098134tshai-iong/index.html">ATA098134&#35613;&#37319;&#23481;</a></small></td></tr><tr><td><small>ATA098135&#40643;&#19968;&#20625;</small></td></tr><tr><td><small><a href="../ata098137tik-kong/index.html">ATA098137&#38515;&#24503;&#20809;</a></small></td></tr><tr><td><small><a href="../ata098140hiok-ting/index.html">ATA098140&#38515;&#37057;&#23159;</a></small></td></tr><tr><td><small><a href="../ata098141kui-ui/index.html">ATA098141&#26519;&#23395;&#32173;</a></small></td></tr><tr><td><small><a href="../ata098142bun-i/index.html">ATA098142&#24373;&#25991;&#24609;</a></small></td></tr><tr><td><small><a href="../ata098143kiat-ju/index.html">ATA098143&#21129;&#28500;&#28189;</a></small></td></tr><tr><td><small><a href="../ata098146ui-ni/index.html">ATA098146&#24464;&#26256;&#22958;</a></small></td></tr><tr><td><small><a href="../ata098147ui-ting/index.html">ATA098147&#26041;&#38859;&#23159;</a></small></td></tr><tr><td><small><a href="../ata098149po-giok/index.html">ATA098149&#26041;&#23542;&#29577;</a></small></td></tr><tr><td><small><a href="../ata098151ka-ju/index.html">ATA098151&#35377;&#23478;&#29788;</a></small></td></tr><tr><td><small><a href="../ata098181ka-iong/index.html">ATA098181&#39015;&#20339;&#23481;</a></small></td></tr><tr><td><small><a href="../ata099135ik-ham/index.html">ATA099135&#37041;&#20134;&#28085;</a></small></td></tr><tr><td><small><a href="../home/index.html">&#39318;&#38913;</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2012shoatai/4863179384593033507"><h3><span class="entry-title">ATA098135&#40643;&#19968;&#20625;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>

<p><span><font size='3'>老婊頭</font></span></p>

<p><span lang='EN-US'><font size='3'> </font></span></p>

<p><font size='3'><span>「對</span><span lang='EN-US'>lah</span><span>；生理實在誠</span><span lang='EN-US'>bái</span><span>，逐暗一个查某囡仔罕得有兩个以上的人客。」</span></font></p>

<p><span><font size='3'>阿樹嫂看伊在你按怎姑情，嘛是毋肯借。自按呢斷了念頭，才共拄食完的水煙筒提予伊，話頭轉問講：</font></span></p>

<p><font size='3'><span>「恁遐已經成市</span><span lang='EN-US'>ah</span><span>，有兩个人客嘛算袂</span><span lang='EN-US'>bái</span><span>，阮遮的人客，攏予恁遐</span><span lang='EN-US'>giú</span><span>去，一箍落到五角，抑是無人客欲來。」</span></font></p>

<p><span><font size='3'>「四姐你有遐爾濟家伙，錢是古早著趁入手，嘛無欠食用，免趁嘛無要緊。若像阮彼口灶，靠彼个生理食穿，生理若無，逐家著愛啉西北風。」</font></span></p>

<p><font size='3'><span>阿樹嫂勒</span><span lang='EN-US'>(<span style='color:blue'>li̍k</span>)</span><span>著乾瘦</span><span lang='EN-US'>(<span style='color:blue'>ta-sán</span>)</span><span>的面，</span><span lang='EN-US'>ku- ku</span><span>，嗽一聲，拌拌</span><span lang='EN-US'>(<span style='color:blue'>puānn</span>)</span><span>烏衣頂面的土粉徛起來。</span></font></p>

<p><font size='3'><span>「閣坐</span><span lang='EN-US'>lah</span><span>，敢著遐緊。」</span></font></p>

<p><font size='3'><span>「無早</span><span lang='EN-US'>ah</span><span>，我著愛炊飯。」</span></font></p>

<p><font size='3'>阿樹嫂講煞，閣<font color='#9900ff'>拌拌衫褲</font>，共伊講一聲「來坐」。才慢慢踱<span lang='EN-US'>(<span style='color:blue'>tho̍h</span>)</span>出門去。鹽橄欖<span lang='EN-US'>(<span style='color:blue'>kann-ná</span>)</span>治伸長伊的頷頸，看伊<font color='#9900ff'>己</font>彎過稻荷神社的壁頭，像彌勒爺的身軀<span lang='EN-US'>kiu</span>入去門內底。喙若微微<span lang='EN-US'>á</span>冷笑，<font color='#9900ff'>不自覺講</font>咧。</font></p>

<p><font size='3'>「人親情，錢性命。結拜還結拜，錢還錢。你豈會<span lang='EN-US'>(<span style='color:blue'>ká-ē</span>)</span>毋知，我遮自古早一<font color='#9900ff'>銑</font>嘛毋肯借人？」</font></p>

<p><font size='3'><font color='#9900ff'>昨日</font>的風真透，沿淡水河的堤防牆邊，幾欉生了毋是誠大的枝尾，不斷懼懼顫<span lang='EN-US'>(<span style='color:blue'>khū-khū-tsùn</span>)</span>嗤嗤呲呲<span lang='EN-US'>(<span style='color:blue'>tshi-tshi-tshu-tshu</span>)</span>發出聲響。風是<font color='#9900ff'>間歇性</font><span lang='EN-US'> (<span style='color:blue'>kàn-hioh-sìng</span>)</span>吹來，每陣風吹來，著捲起濛濛的黃塵沙石，拍<font color='#9900ff'>共</font>路上的人共面越過。</font></p>

<p><font size='3'>伊若像無感覺的款，毋管風吹<font color='#9900ff'>共</font>遐大，猶原<font color='#9900ff'>蹺起</font>細粒仔的金蓮，盤佇跤頭趺頂，坐佇本底門前的椅條，閣無停咧<font color='#9900ff'>卜卜</font>發著細的火星食著水煙<span lang='EN-US'>(</span>薰<span lang='EN-US'>)</span>「番仔酒矸已經散佇咧路面等人客<span lang='EN-US'>ah</span>，伊看過路人佮<span lang='EN-US'>in</span>借話看<font color='#9900ff'>共</font>出神。</font></p>

<p><font size='3'>這幾工的天氣，誠實有淡薄仔反卦，<font color='#9900ff'>忽風忽雨</font>，<font color='#9900ff'>忽陰忽晴</font><span lang='EN-US'>(<span style='color:blue'>tsînn</span>)</span>，而且閣熱<font color='#9900ff'>共</font>毋<font color='#9900ff'>時</font>款。老大人講，這是做風颱的預兆。</font></p>

<p><font size='3'><span>日頭已經欲落山</span><span lang='EN-US'>ah</span><span>。</span></font></p>

<p><font size='3'><span>淡水河的彼岸，日頭得欲落去佮觀音山接做伙的西山內底，毋知是啥物時陣，吐出桃色的紅霞</span><span lang='EN-US'>(<span style='color:blue'>âng-h</span></span><span>ê</span><span lang='EN-US'>)</span><span>，對著淺色的天空染過。看起來，好親像是春尾的草山，落共歸塗跤的桃花的花葉。</span></font></p>

<p><font size='3'><span>過路人驟然漸漸變濟</span><span lang='EN-US'>ah</span><span>。島田髻</span><span lang='EN-US'>(<span style='color:blue'>kè</span>)</span><span>的日本娼妓、女給</span><span lang='EN-US'>(<span style='color:red'>?</span>)</span><span>、穿長衫的番仔酒矸。穿浴衣佮洋服的查埔人……成群結隊，若行若吵紛紛對水門落去。伊無在心順人</span><span lang='EN-US'>giâ</span><span>頭一看，原來毋知是啥物時候南方的山頭，掛起</span><span lang='EN-US'>lih</span><span>一條弓形的五彩虹霓，非常繽紛、實在美麗。</span></font></p>

<p><font size='3'><span>「阿月，飯煮熟</span><span lang='EN-US'>ah</span><span>嗎？」</span></font></p>

<p><span><font size='3'>伊若像無啥物感動共款，越過胖皮的面，對內底喝，好一睏仔攏無聽人應聲。伊細細的縛腳總算徛起來，背後予桃色的光彩照咧，早當時的韻味閣猶佇咧的款，妖嬌的走去灶腳。</font></span></p>

<p><font size='3'><span>「這个小賤人，一定是閣無愛轉來食飯，時間嘛無早</span><span lang='EN-US'>ah</span><span>。趕緊食，我通好予佛祖點香。」</span></font></p>

<p><font size='3'><span>伊這世人干焦生一个瓊珠，今仔日猶是踅到</span><span lang='EN-US'>tsiah</span><span>暗閣毋轉來。桌頂的飯菜揀好</span><span lang='EN-US'>ah</span><span>，伊等共有一屑仔</span><span lang='EN-US'>siān</span><span>，氣怫怫碗提咧共飯食了，對遐徛佇門腳口粉糊誠厚的新婦仔講。</span></font></p>

<p><font size='3'><span>雖然熱天日時較長，</span><span lang='EN-US'>m̄-koh</span><span>四周已經烏</span><span lang='EN-US'>mà-mà</span><span>。伊換一个座位，坐佇客廳正爿的交椅，依原恬恬食水煙</span><span lang='EN-US'>(</span><span>薰</span><span lang='EN-US'>)</span><span>。日時的風飛砂已經停</span><span lang='EN-US'>ah</span><span>，煞毋知啥物時陣落著微微的小雨。按呢看起來，明仔暗</span><span lang='EN-US'>K</span><span>寺的放水燈，恐驚會放袂成。平常時，日頭一落山，這遊廓</span><span lang='EN-US'>(<span style='color:blue'>iû-khok</span>)</span><span>一帶的日本查某間，雖然無進前遐鬧熱，煞益有滿滿是的花客佮到河岸吹涼的人。今仔日毋但吹涼的人無去</span><span lang='EN-US'>ah</span><span>，連花客嘛無看著幾隻，遊廓入口的拍香煙的遊戲場，嘛無聽著碰碰</span><span lang='EN-US'>(<span style='color:blue'>phòng-phóng</span>)</span><span>的槍聲，規个恬卒卒干焦彼間酒館內底的留聲機，咿啊咿啊</span><span lang='EN-US'>(<span style='color:blue'>i-a-i-a</span>)</span><span>唱著哀傷的流行曲。</span></font></p>

<p><font size='3'><span>「今仔日又閣蝕本……哼</span><span lang='EN-US'>(<span style='color:blue'>hainn</span>)</span><span>！」</span></font></p>

<p><font size='3'><span>伊看著雨沃佇</span><span lang='EN-US'>gîm</span><span>簷</span><span lang='EN-US'>(<span style='color:blue'>tsînn</span>)</span><span>的石頭頂，沃共發光，胖皮的面不自覺閣是一結，嗷嗷念佇喙內。伊看桌頂收拾清氣</span><span lang='EN-US'>ah</span><span>，這才慢慢行倚案桌邊仔，佇觀音佛像前共蠟燭點著，又閣燒三柱香條，身體徛互在，誠恭敬拜了閣拜，細聲念幾句聽袂著的話，抵好欲插入去香爐的時陣，後頭懸踏皮鞋卡卡</span><span lang='EN-US'>(<span style='color:blue'>kha-kah</span>)</span><span>的聲行入來。</span></font></p>

<p><span><font size='3'>「阿娘，你食飽未？」</font></span></p>

<p><font size='3'><span>伊一看原來是瓊珠轉來</span><span lang='EN-US'>ah</span><span>，今仔日的瓊珠，穿的是鵝仔黃的短</span><span lang='EN-US'>ńg</span><span>洋裝，而且閣共帽仔戴予歪歪。</span></font></p>

<p><span><font size='3'>「你這个臭潑賤，是閣走那裡去？」</font></span></p>

<p><span><font size='3'>伊雖然出嘴著罵，面頂煞無一點仔受氣。</font></span></p>

<p><span><font size='3'>「阿娘，你食看覓，新的哦。」</font></span></p>

<p><span><font size='3'>「我無愛？」</font></span></p>

<p><font size='3'><span>瓊珠毋管伊是毋是答應，共對手提包提出來的巧克力</span><span lang='EN-US'>(<span style='color:blue'>khiáu-khik-li̍k</span>)</span><span>糖規个塞入去伊的喙內。</span></font></p>

<p><span><font size='3'>「我拄才佇西元看著一領誠好看的綢仔，一尺一箍兩角，我想欲做一軀長衫，提十箍予我，好否？」</font></span></p>

<p><font size='3'><span>「你一工到暗，攏是做啥物洋裝</span><span lang='EN-US'>ah</span><span>，啥物長衫</span><span lang='EN-US'>ah</span><span>，皮鞋</span><span lang='EN-US'>ah</span><span>，做袂煞。我提錢無夠你開，今仔日無錢。」</span></font></p>

<p><span><font size='3'>伊共身軀越過毋插伊。</font></span></p>

<p><font size='3'><span>「阿娘，彼塊，誠實有夠好看，干焦這領我著無欲閣做</span><span lang='EN-US'>ah</span><span>，好否？阿娘。」</span></font></p>

<p><span><font size='3'>「無錢，講無錢著無錢。」</font></span></p>

<p><span><font size='3'>伊假歹面，在伊搖。</font></span></p>

<p><font size='3'><span>瓊珠看看無望</span><span lang='EN-US'>ah</span><span>，氣怫怫大聲蹔腳，對後廳去。</span></font></p>

<p><span><font size='3'>「阿月，你這十箍提予伊。」</font></span></p>

<p><span><font size='3'>停一時仔，伊對橐袋仔提鈔票予阿月。</font></span></p>

<p><span><font size='3'>愛錢較愛過性命的伊，在伊這个查某囝凊彩烏白開。逐擺伊若要求啥，雖然一開始攏共拒絕，猶是袂堪得伊的吵鬧佮發性地，心嘛著放落軟。今仔日嘛是按呢收場。</font></span></p>

<p><font size='3'><span>面向淡水河予日本查某間包圍的這一角，原來嘛是有誠久真輝煌歷史的賣肉街。毋過這是提供上俗上下流的滿足的。毋但是日本人嘛礙謔</span><span lang='EN-US'>(<span style='color:blue'>gāi-gio̍h</span>)</span><span>，所以共遮賣肉的查某叫做「番仔酒矸」，著是伊「鹽橄欖」的大名，嘛恐驚是佮這个所在的由來有關係。幾年前</span><span lang='EN-US'>X</span><span>町賣肉的，攏佇這一帶做生理，後來當局下令共</span><span lang='EN-US'>in</span><span>趕到</span><span lang='EN-US'>X</span><span>町。所以遮這馬干焦有少少散佇幾个地方無鑑札</span><span lang='EN-US'>(<span style='color:blue'>kàm-tsap</span></span><span>許可證</span><span lang='EN-US'>)</span><span>半公開的私娼而已。</span></font></p>

<p><span><font size='3'>鹽橄欖治無想欲對遮搬去到遐去，伊嘛有伊的理由。一則厝是家己的。二則，自己毋免靠這幾个查某，嘛會當食飽睏飽。三則，家己有家己个地盤。是怎樣咧？著是伊有固定來捧場的日本客佮愛小貪的主顧。事實，自伊做娼婦佮做婊頭，蹛佇遮幾仔十年，這个所在無一个毋知影「鹽橄欖治」的大名。連蠻皮挑撥的查某囡仔，攏共「橄欖治」當做代名詞。所以伊嘛無愛搬到遐去。</font></span></p>

<p><font size='3'><span>這下伊的尊名更加轟動全地方</span><span lang='EN-US'>ah</span><span>。</span></font></p>

<p><font size='3'><span>這嘛有兩層的理由，第一是舊年秋出鬼。後來雖然知影是伊兩的客兄，互相嫉妒創治，而且日時嘛有種種聳毛</span><span lang='EN-US'>(<span style='color:blue'>tshàng-mn̂g</span>)</span><span>的奇怪代，所以一時伊局不局暫時離開這个萬年巢穴。第二，伊是有上萬家產的人，進前是攏無人知影。但是這次確實是予遐譬相</span><span lang='EN-US'>(<span style='color:blue'>phì-siùnn</span>)</span><span>伊的人目白舌吐佮喙瀾一直流。</span></font></p>

<p><font size='3'><span>大約是一個月前的代誌</span><span lang='EN-US'>pah</span><span>。</span></font></p>

<p><font size='3'><span>這个所在的信用組合，因為內部的糾紛不斷，致使予勸業當局禁止支付預金，湊抵巧才解禁的彼一工</span><span lang='EN-US'>pah</span><span>，組合正佇咧共金庫空咧，一般的預金，驚無夠支付，抵好伊的定期預金是彼工到期。自頂工組合內底的理事，著佇咧議論這筆大錢，結果決定慰留，若無著各理事暫時先付。早起沉重的鐵門開</span><span lang='EN-US'>ah</span><span>，伊嘛照</span><span lang='EN-US'>in</span><span>所預想的徛佇櫃檯頭前，服務的職員一看著伊，緊徛起來趨媚仔笑。</span></font></p>

<p><font size='3'><span>「哦，阿治官，誠早咧，坐</span><span lang='EN-US'>lah</span><span>。」</span></font></p>

<p><span><font size='3'>「恁才早。」</font></span></p>

<p><font size='3'><span>伊</span><span lang='EN-US'>tìm</span><span>頭，嘛綴伊笑，伊面頂煞出現這從來無交插，平常時是下頦夯懸懸，怎會</span><span lang='EN-US'>tsiah</span><span>慇勤</span><span lang='EN-US'>(<span style='color:blue'>un-khîn</span>)</span><span>合伊拍招呼的驚疑神色。伊一手對懷裡</span><span lang='EN-US'>(<span style='color:blue'>huâi-nih</span>)</span><span>撏出預金簿予伊。</span></font></p>

<p><span><font size='3'>「拜託，我欲領這定期的預金出來。」</font></span></p>

<p><span><font size='3'>「按怎樣？更新毋好嗎？」</font></span></p>

<p><span><font size='3'>職員雖是極力勸伊換期，伊煞只是幌頭講：「無，愛領回。」</font></span></p>

<p><font size='3'><span>彼个職員嘛無法度，越頭去向專務理事報告</span><span lang='EN-US'>ah</span><span>。無偌久，戴金目鏡的專務嘛出現佇櫃檯前，笑咍咍：</span></font></p>

<p><font size='3'><span>「哦，阿佇官，遮爾早，坐</span><span lang='EN-US'>lah</span><span>坐</span><span lang='EN-US'>lah</span><span>。」</span></font></p>

<p><font size='3'><span>這位當地的紳士又閣是議員的專務對伊按呢招呼，毋但使伊頭怳</span><span lang='EN-US'>(<span style='color:blue'>gông</span>)</span><span>，嘛連別的邊仔的人攏驚著。</span></font></p>

<p><span><font size='3'>「阿治官，你遮的錢為什麼愛領回？咱這組合這馬基礎穩當當，又閣比別个組合有利息……」</font></span></p>

<p><span><font size='3'>經過伊和藹可親勸告一大篇，伊這才勉強答應。</font></span></p>

<p><font size='3'><span>「笑窮無笑賤」若像新的書句，重新佇人的喙內講</span><span lang='EN-US'>ah</span><span>。</span></font></p>

<p><font size='3'><span>夜愈深，夜神愈展開伊巨大的烏手。這一帶煞反而平常，越是肅靜，無停落落來小雨，干焦增加鬱卒。若愛衝破這空虛的空氣，恐驚只有汽車的喇叭。伊雖然坐咧食薰，目睭煞不斷注視過路人。伊共目頭鎖牢。夜來猶是無一个人客，確實予伊誠焦躁</span><span lang='EN-US'>(<span style='color:blue'>sòo</span>)</span><span>，一工無收入，著是一工的損失。</span></font></p>

<p><font size='3'><span>因為落雨，伊遮的查某，袂當照舊例徛佇堤防邊閘路招人客，所以時常罕得有的通行人，煞在</span><span lang='EN-US'>in</span><span>拆破嚨喉喊譁，連回頭抑毋。</span></font></p>

<p><span><font size='3'>「阿姆，秀仔講食彼款藥仔，病無啥物好。顛倒咧痛，叫我問你，明仔載去予醫生看……好毋好……」</font></span></p>

<p><font size='3'><span>誠久著偷看伊有閒猶無的阿月，看伊水煙食共有一寡仔四是</span><span lang='EN-US'>ah</span><span>，才吞吞吐吐、假虔意，細聲問。</span></font></p>

<p><span><font size='3'>伊眼一下阿月，一句話攏無講，沓沓仔對屜仔內底提出粗紙，拊煙吹筒。按呢來，顛倒予阿月歹過共戇神。伊真戇，今仔日無生理，伊焦躁共無底發，按呢正抵好予伊出氣。</font></span></p>

<p><font size='3'><span>「彼著奇</span><span lang='EN-US'>loh</span><span>，幾十年</span><span lang='EN-US'>ah</span><span>，我這款藥仔，無一下講無效，臭賤婢擋袂牢三下開山斧，趁無兩三个錢，今仔日著痧，明仔載感冒。哼！當初時，我一暗擋過十三个河南仔兵，猶是遮爾肥。」</span></font></p>

<p><span><font size='3'>伊的破格聲雄雄夯懸，若搭突出的胸坎若罵起來。阿月驚共毋敢出聲，規个人勼起來退到拄才徛咧的門腳口。</font></span></p>

<p><font size='3'><span>時間一屑屑仔攏無停，一格一格行過去。壁頂的時鐘，噹噹拍十二下</span><span lang='EN-US'>ah</span><span>。予雖然猶閣袂停，煞也無大。這三个番仔酒矸懶共若像豬咧，坐佇椅仔頂。阿雪竟然靠佇門頂咧啄龜。</span></font></p>

<p><font size='3'><span>「坐</span><span lang='EN-US'>lah</span><span>。」</span></font></p>

<p><font size='3'><span lang='EN-US'>In</span><span>看著對水門彼爿，快步走去榕樹下停牢的一个敢若庄腳人，但有約好同齊喝。彼个人的身體雖然無動，目睭煞儑儑</span><span lang='EN-US'>(<span style='color:blue'>gām-gām</span>)</span><span>看對遮來。</span></font></p>

<p><font size='3'><span>「來坐</span><span lang='EN-US'>lah</span><span>。」</span></font></p>

<p><span><font size='3'>阿月閣叫一聲，看伊益閣儑儑看咧毋振動，伊跳落來，行到樹腳，捻伊的大腿，接咧笑。</font></span></p>

<p><font size='3'><span>「來去坐</span><span lang='EN-US'>lah</span><span>，無要緊。」</span></font></p>

<p><span><font size='3'>「無錢。」</font></span></p>

<p><font size='3'><span>「</span><span lang='EN-US'>Mài</span><span>細膩，毋是欲共你借。」</span></font></p>

<p><font size='3'><span>阿月一面若講，一面強</span><span lang='EN-US'>giú</span><span>伊的手走。彼个人煞無藝笑，在伊</span><span lang='EN-US'>giú</span><span>。</span></font></p>

<p><font size='3'><span>鹽橄欖治看阿月共彼个人</span><span lang='EN-US'>giú</span><span>過廳，又閣踅彎入去房間，才鬆一口氣，面顯喜色。</span></font></p>

<p><span><font size='3'>「母仔，彼个講無錢，我毋信，共伊歸身軀攏搜一遍，有影無錢……身上干焦有一个一角佮一包朝日，是欲放伊出去咧？抑是按怎？」</font></span></p>

<p><font size='3'><span>無一時仔，阿月出來但有</span><span lang='EN-US'>(<span style='color:blue'>nā-sū</span>)</span><span>誠為難，倚佇鹽橄欖佇的耳仔邊講。</span></font></p>

<p><span><font size='3'>伊沉吟一下，目眉動動咧。</font></span></p>

<p><span><font size='3'>「無要緊，一角佮薰提來嘛好，一角銀嘛是趁。」</font></span></p>

<p><span><font size='3'>伊伸圇兼哈唏。</font></span></p>

<p><span><font size='3'>忽然對房內跳出來的白貓仔，佇伊的身軀邊擋咧，兩个耳仔徛咧，圓圓的目睭閃熠，四界看一下，「咪嗚」一聲雄雄跳出門外去。</font></span></p>

<p><span><font size='3'>啄龜的阿雪，予伊驚一趒，挼著目睭，看看秀仔圓扁青白的面。</font></span></p>

</div></td></tr></tbody></table></div></div><br /><small>Updated on <abbr class="updated" title="2012-06-24T08:52:59.654Z">&#20845;&#26376; 24, 2012</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="history.html">Version <span class="sites:revision">11</span></a>)</small><br /><br /></div><hr /><div><b>Attachments (4)</b><br /><br /><div class="hentry attachment" id="https://sites.google.com/feeds/content/site/2012shoatai/7954028644674381394"><a class="entry-content entry-title" href="final-ATA098135.xls">final-ATA098135.xls</a> - on <abbr class="updated" title="2012-06-10T12:44:50.762Z">&#20845;&#26376; 10, 2012</abbr> by <span class="author"><span class="vcard"><a class="fn" href="mailto:tttaaa83@gmail.com">&#40643;&#19968;&#20625;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/2860088402551240162"><a class="entry-content entry-title" href="&#32769;&#23114;&#38957;.ppt">&#32769;&#23114;&#38957;.ppt</a> - on <abbr class="updated" title="2012-05-30T14:00:41.357Z">&#20116;&#26376; 30, 2012</abbr> by <span class="author"><span class="vcard"><a class="fn" href="mailto:tttaaa83@gmail.com">&#40643;&#19968;&#20625;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/5233256264105360994"><a class="entry-content entry-title" href="siukai-ata098135.xls">siukai-ata098135.xls</a> - on <abbr class="updated" title="2012-03-12T14:03:03.647Z">&#19977;&#26376; 12, 2012</abbr> by <span class="author"><span class="vcard"><a class="fn" href="mailto:tttaaa83@gmail.com">&#40643;&#19968;&#20625;</a></span></span> (Version <span class="sites:revision">1</span>)</div><br /><div class="hentry attachment" id="https://sites.google.com/feeds/content/site/2012shoatai/2548216271389450546"><a class="entry-content entry-title" href="ata098135.xls">ata098135.xls</a> - on <abbr class="updated" title="2012-02-21T15:04:50.506Z">&#20108;&#26376; 21, 2012</abbr> by <span class="author"><span class="vcard"><a class="fn" href="mailto:tttaaa83@gmail.com">&#40643;&#19968;&#20625;</a></span></span> (Version <span class="sites:revision">1</span>)</div></div></div></td></tr></table></body></html>