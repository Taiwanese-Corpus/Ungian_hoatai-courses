<html><head><title>ATA098105&#24373;&#25991;&#39336; (Version 2)</title></head><body><div class="hentry webpage" id="https://sites.google.com/feeds/content/site/2012shoatai/7999878319123646249"><h3><span class="entry-title">ATA098105&#24373;&#25991;&#39336;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><font size='3' face='新細明體' color='#000000'>

</font><p style='margin:0cm 0cm 0pt'><font size='3'><font color='#000000'><span style='font-family:新細明體,serif'>較鄰居</span><span style='font-family:Taigi Unicode'> </span><span style='font-family:新細明體,serif'>李鴛英</span><span style='font-family:Taigi Unicode'> </span><span style='font-family:新細明體,serif'>譯</span></font></font></p><font size='3' face='新細明體' color='#000000'>

</font><p style='margin:0cm 0cm 0pt'><font size='3'><font color='#000000'><span style='font-family:新細明體,serif'>佇我稅厝的所在，雖然是郊區，也毋閣附近煞是垃圾</span><span style='font-family:Taigi Unicode' lang='EN-US'>lî-lō-kô</span><span style='font-family:新細明體,serif'>。蹛佇遐的人大部份攏是車夫、經營</span><span style='color:black;font-family:新細明體,serif'>點心擔仔、</span><span style='color:black;font-family:Taigi Unicode' lang='EN-US'>
 
 
  
  
  
  
  
  
  
  
  
  
  
  
 
 
 

 
</span><span style='color:black;font-family:新細明體,serif'>仔店的生理人抑是工匠、作穡人等等。隔著一條十五米闊的路，佮一排二、三層樓懸，建築整齊的繁華街對相，干焦一</span><span style='color:black;font-family:Taigi Unicode' lang='EN-US'>tsua</span><span style='color:black;font-family:新細明體,serif'>的厝細閣矮。</span><span style='color:black;font-family:Taigi Unicode' lang='EN-US'>phú-phú</span><span style='color:black;font-family:新細明體,serif'>仔、陰沉沉，干焦終年看袂著日頭。厝頂崁碎糊糊的木材、馬口鐵抑是竹子等等物件，看起來著是散食人的款。狹</span><span style='color:black;font-family:Taigi Unicode' lang='EN-US'>tak-tak</span><span style='color:black;font-family:新細明體,serif'>的路糊糜彎彎曲曲，行入去巷仔內，雞屎、鵝屎正對面來，閃攏閃袂過。路雙爿的臭溝仔規年迵天攏烏趖趖頂懸擱浮種種糞埽、塗粉，油到會反光。忽然間，鼻到一陣臭味，紅記記的面、胸坎鬆軟的婦人人的咒讖聲、咧流鼻的囝仔那喝那叫、跤踏車騎過的聲、路邊擔仔的喝賣聲</span><span style='color:black;font-family:Taigi Unicode' lang='EN-US'>......</span><span style='color:black;font-family:新細明體,serif'>紛紛擾擾，一幅活跳跳的百姓日常生活圖。門頂懸掛著「對我生財」橫匾的好額人兜，抑是一個門頂懸橫橫直直掛了五、六個門牌，內底明顯有</span><span style='font-family:新細明體,serif'>蹛五、六個家庭的四合院，</span><span style='color:black;font-family:新細明體,serif'>媠噹噹</span><span style='font-family:新細明體,serif'>的「</span><span style='font-family:Taigi Unicode' lang='EN-US'>xx</span><span style='font-family:新細明體,serif'>宗佈道所」</span><span style='font-family:Taigi Unicode' lang='EN-US'>khâng-páng</span><span style='font-family:新細明體,serif'>，內底煞干焦掛幾若個舊佛像佮一個木魚的</span><span style='color:black;font-family:新細明體,serif'>暗漠漠的所在，是面相、手相、斷八字無所不能的師公</span><span style='font-family:新細明體,serif'>蹛的所在，架仔頂</span><span style='color:black;font-family:新細明體,serif'>囥十若個大糖仔罐的小店，一間又閣一間，形成一個小小的商業區。</span></font></font></p><font size='3' face='新細明體' color='#000000'>

</font><p style='margin:0cm 0cm 0pt'><font size='3'><span style='color:black;font-family:新細明體,serif'>我稅的彼棟，是附近唯一雙層的樓仔厝，拄好起佇東</span><span style='color:black;font-family:新細明體,serif'>爿，懸懸徛佇遐著親像鎮壓</span><span style='color:black;font-family:新細明體,serif'>一</span><span style='color:black;font-family:Taigi Unicode' lang='EN-US'>tsua</span><span style='color:black;font-family:新細明體,serif'>的所在。起這棟樓仔厝的人</span><span style='color:black;font-family:新細明體,serif'>彼當陣著已經想著日後街仔路會漸漸發展，所以共樓跤規劃做商店街，樓頂的房間著全部出租。在鬧住宅荒的時陣，樓頂攏客滿。樓跤有保險營業處、豆腐店、糖仔店等等，著是無法度有大規模的商店街。因為地點的關係，對象攏是逐工骨力工課的鎮民，自然著無法度做大生意。樓跤的玻璃門窗攏漆藍色，乎人一種衝突的感覺。迵往二樓的樓梯設在門口的盡頭，</span><span style='color:black;font-family:新細明體,serif'>佮</span><span style='color:black;font-family:新細明體,serif'>樓跤無交插。厝頂是鋪紅色的台灣瓦，</span><span style='color:black;font-family:新細明體,serif'>佮青色的田園、</span><span style='color:black;font-family:新細明體,serif'>殕色的木屋</span><span style='color:rgb(51,51,51);font-family:新細明體,serif'>形成鮮明的色彩對照</span><span style='color:black;font-family:新細明體,serif'>。雖然是脫離城市紛擾的一片地，也毋閣</span><span style='color:black;font-family:Taigi Unicode' lang='EN-US'>uì</span><span style='color:black;font-family:新細明體,serif'>田園內底飄來一陣一陣的肥料的氣味、爛起的</span><span style='color:black;font-family:新細明體,serif'>糞埽味，乎人</span><span style='color:black;font-family:新細明體,serif'>欲吐的便所味、小木屋的臭殕味、</span><span style='color:black;font-family:新細明體,serif'>垃圾衫、</span><span style='color:black;font-family:新細明體,serif'>鉎、家畜、家禽屎的味，嘛攏佇內底。</span></font></p><font size='3' face='新細明體' color='#000000'>

</font><p style='margin:0cm 0cm 0pt'><font size='3'><span style='color:black;font-family:新細明體,serif'>我完全是因為工課的關係才會佇這</span><font color='#000000'><span style='font-family:新細明體,serif'>稅厝。我乎人命令來附近的國民小學教冊，只好佇這棟新起的樓仔厝找所在蹛。對獨身仔的我來講，蹛佇設備傷齊全的宿舍顛倒感覺束縛，顛倒是這種毋需要開傷濟時間、氣力的厝，蹛起來卡涼勢。</span></font></font></p><font size='3' face='新細明體' color='#000000'>

</font></div></td></tr></tbody></table></div></div><br /><small>Updated on <abbr class="updated" title="2012-04-19T05:24:52.373Z">&#22235;&#26376; 19, 2012</abbr> by <span class="author"><span class="vcard"><a class="fn" href="mailto:minniechang0409@gmail.com">&#24373;&#25991;&#39336;</a></span></span> (<a href="../history.html">Version <span class="sites:revision">2</span></a>)</small><br /></div></div></body></html>