<html><head><title>ATA098132&#26446;&#33418;&#24935; (Version 10)</title></head><body><div class="hentry webpage" id="https://sites.google.com/feeds/content/site/2012shoatai/247597768114406671"><h3><span class="entry-title">ATA098132&#26446;&#33418;&#24935;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>
<div style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><font size='4'><span>慈母</span><span style='font-family:Lucida Sans Unicode' lang='EN-US'>ê </span><span>心-楊守愚</span></font></font></font></div>
<p style='MARGIN:0cm 0cm 0pt'><span style='font-family:Lucida Sans Unicode' lang='EN-US'><span><font color='#000000'><font style='BACKGROUND-COLOR:#ffffff'>   </font><font style='BACKGROUND-COLOR:#ffffff'> </font></font></span></span></p>
<div style='MARGIN:0cm 0cm 0pt'><font color='#000000'><span><font style='BACKGROUND-COLOR:#ffffff'>佇</font></span><font style='BACKGROUND-COLOR:#ffffff'>無聊<span style='font-family:Lucida Sans Unicode' lang='EN-US'>ê</span>冬夜<span style='font-family:Lucida Sans Unicode' lang='EN-US'>, </span>王先生趁月娘<span>佇</span>天頂<span style='font-family:Lucida Sans Unicode' lang='EN-US'>,</span>天頂上攏無雲<span style='font-family:Lucida Sans Unicode' lang='EN-US'>ê</span>時陣<span style='font-family:Lucida Sans Unicode' lang='EN-US'>,</span>一个人手提薰吹<span lang='EN-US'>,</span><span style='font-family:Lucida Sans Unicode' lang='EN-US'> <span>佇</span></span>寬闊<span style='font-family:Lucida Sans Unicode' lang='EN-US'>ê</span>中庭<span style='font-family:Lucida Sans Unicode' lang='EN-US'>,行</span>來行去<span style='font-family:Lucida Sans Unicode' lang='EN-US'>,</span>感受彼嚴寒之夜<span style='font-family:Lucida Sans Unicode' lang='EN-US'>ê特別</span>。</font></font></div>
<div style='MARGIN:0cm 0cm 0pt'><font style='BACKGROUND-COLOR:#ffffff' color='#000000'><span style='font-family:Lucida Sans Unicode' lang='EN-US'><span>    </span></span>這時<span style='font-family:Lucida Sans Unicode' lang='EN-US'>,</span>四界攏無人<span style='font-family:Lucida Sans Unicode' lang='EN-US'>,</span>非常安靜<span style='font-family:Lucida Sans Unicode' lang='EN-US'>,</span>干焦有枝葉<span style='font-family:Lucida Sans Unicode' lang='EN-US'>,</span>綴著彼聲音會刺人<span style='font-family:Lucida Sans Unicode' lang='EN-US'>ê</span>風<span style='font-family:Lucida Sans Unicode' lang='EN-US'>,</span>佇人<span style='font-family:Lucida Sans Unicode' lang='EN-US'>ê</span>頭頂上踅<span style='font-family:Lucida Sans Unicode' lang='EN-US'>,</span>像蝴蝶<span style='font-family:Lucida Sans Unicode' lang='EN-US'><span lang='EN-US'><span lang='EN-US'>仝款</span></span></span>飛<span style='font-family:Lucida Sans Unicode' lang='EN-US'>,</span>彼種淒厲<span style='font-family:Lucida Sans Unicode' lang='EN-US'>,</span>悲哀<span style='font-family:Lucida Sans Unicode' lang='EN-US'>ê</span>聲音尤其會使表現出霧夜<span style='font-family:Lucida Sans Unicode' lang='EN-US'>ê特別</span>。</font></div>
<p style='MARGIN:0cm 0cm 0pt'><font style='BACKGROUND-COLOR:#ffffff' color='#000000'><span style='font-family:Lucida Sans Unicode' lang='EN-US'><span>    </span></span>「啊<span style='font-family:Lucida Sans Unicode' lang='EN-US'>!</span>今晚<span style='font-family:Lucida Sans Unicode' lang='EN-US'>ê</span>天色真<span style='font-family:Lucida Sans Unicode' lang='EN-US'><span lang='EN-US'><span lang='EN-US'>袂</span></span>bái!</span>」王先生講<span style='font-family:Lucida Sans Unicode' lang='EN-US'>,</span>看天頂<span style='font-family:Lucida Sans Unicode' lang='EN-US'>, <span lang='EN-US'><span lang='EN-US'>紲</span></span></span>來又閣一喙一喙食薰。</font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='font-family:Lucida Sans Unicode' lang='EN-US'><span>     <span>佇</span></span></span><span>這時</span><span style='font-family:Lucida Sans Unicode' lang='EN-US'>,</span><span>忽然間聽見</span><span style='font-family:Lucida Sans Unicode' lang='EN-US'>ná</span><span>親像有人</span><span style='font-family:Lucida Sans Unicode' lang='EN-US'><span lang='EN-US'><span lang='EN-US'>佇</span></span></span><span>咧叫</span><span style='font-family:Lucida Sans Unicode' lang='EN-US'>:</span><span>「先生</span><span style='font-family:Lucida Sans Unicode' lang='EN-US'>! </span><span>王先生</span><span style='font-family:Lucida Sans Unicode' lang='EN-US'>!</span><span>」</span><span style='font-family:Lucida Sans Unicode' lang='EN-US'>ê</span><span>聲音</span><span style='font-family:Lucida Sans Unicode' lang='EN-US'>,</span><span>走來伊</span><span style='font-family:Lucida Sans Unicode' lang='EN-US'>ê</span><span>耳仔內面。</span><span style='font-family:Lucida Sans Unicode' lang='EN-US'>------p395</span></font></font></p>
<div style='MARGIN:0cm 0cm 0pt'><font style='BACKGROUND-COLOR:#ffffff' color='#000000'><span style='font-family:Lucida Sans Unicode' lang='EN-US'><span>    </span></span>王先生翻頭<span style='font-family:Lucida Sans Unicode' lang='EN-US'>,</span>四界看看<span style='font-family:Lucida Sans Unicode' lang='EN-US'>,</span>攏無看到半个人；伊當做「是咧叫別人吧<span lang='EN-US'>?</span>」<span style='font-family:Lucida Sans Unicode' lang='EN-US'> </span>又閣一喙一喙食薰。</font></div>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='font-family:Lucida Sans Unicode' lang='EN-US'><span>    </span></span><span>再一小時</span><span style='font-family:Lucida Sans Unicode' lang='EN-US'>,</span><span>王先生想欲走去內面</span><span style='font-family:Lucida Sans Unicode' lang='EN-US'>,</span><span>背後又閣是「先生</span><span style='font-family:Lucida Sans Unicode' lang='EN-US'>! </span><span>王先生呀</span><span style='font-family:Lucida Sans Unicode' lang='EN-US'>!</span><span>」咧叫。因為按呢</span><span style='font-family:Lucida Sans Unicode' lang='EN-US'>,</span><span>乎王先生驚著</span><span style='font-family:Lucida Sans Unicode' lang='EN-US'>,</span><span>「聞之有聲</span><span style='font-family:Lucida Sans Unicode' lang='EN-US'>,</span><span>視之無形」</span><span style='font-family:Lucida Sans Unicode' lang='EN-US'>, <span lang='EN-US'><span lang='EN-US'>佇</span></span></span><span>頭殼內面充滿著鬼</span><span style='font-family:Lucida Sans Unicode' lang='EN-US'>ê</span><span>王先生</span><span style='font-family:Lucida Sans Unicode' lang='EN-US'>,</span><span>驚的欲死。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='font-family:Lucida Sans Unicode' lang='EN-US'><span>    </span></span><span>王先生遮時</span><span style='font-family:Lucida Sans Unicode' lang='EN-US'>ê</span><span>想法</span><span style='font-family:Lucida Sans Unicode' lang='EN-US'>,</span><span>親像孫悟空</span><span style='font-family:Lucida Sans Unicode' lang='EN-US'>,</span><span>跳動萬千</span><span style='font-family:Lucida Sans Unicode' lang='EN-US'>,</span><span>變化無窮</span><span style='font-family:Lucida Sans Unicode' lang='EN-US'>,</span><span>真叫做進退維谷了。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='font-family:Lucida Sans Unicode' lang='EN-US'><span>    </span></span><span>「死鬼嗎</span><span style='font-family:Lucida Sans Unicode' lang='EN-US'>?</span><span>卻又有了尾聲</span><span style='font-family:Lucida Sans Unicode' lang='EN-US'>,</span><span>活人吧</span><span style='font-family:Lucida Sans Unicode' lang='EN-US'>?</span><span>哪會無影。」這兩</span><span>个問題<span lang='EN-US'>,</span></span><span style='font-family:Lucida Sans Unicode' lang='EN-US'> <span lang='EN-US'><span lang='EN-US'>佇</span></span></span><span>王先生</span><span style='font-family:Lucida Sans Unicode' lang='EN-US'>ê</span><span>心裡底爭論起來</span><span style='font-family:Lucida Sans Unicode' lang='EN-US'>,</span><span>最後呼伊生出探究</span><span style='font-family:Lucida Sans Unicode' lang='EN-US'>ê</span><span>心理。伊假做真勇敢</span><span style='font-family:Lucida Sans Unicode' lang='EN-US'>ê</span><span>模樣</span><span style='font-family:Lucida Sans Unicode' lang='EN-US'>, <span lang='EN-US'><span lang='EN-US'>踅</span></span></span><span>過身四界看看</span><span style='font-family:Lucida Sans Unicode' lang='EN-US'>,</span><span>但是離不開兩</span><span>个字「</span><span style='font-family:Lucida Sans Unicode' lang='EN-US'><span lang='EN-US'><span lang='EN-US'>交懍恂</span></span></span><span>」。經由伊詳細聽時<span lang='EN-US'>,</span>這叫聲若親像是位籬外來</span><span style='font-family:Lucida Sans Unicode' lang='EN-US'>ê,</span><span>根本就是活人</span><span style='font-family:Lucida Sans Unicode' lang='EN-US'>ê</span><span>聲調</span><span style='font-family:Lucida Sans Unicode' lang='EN-US'>,</span><span>這陣伊才放心。此時伊行過去</span><span style='font-family:Lucida Sans Unicode' lang='EN-US'>,</span><span>真正有約四十多歲無熟似</span><span style='font-family:Lucida Sans Unicode' lang='EN-US'>ê</span><span>村婦</span><span style='font-family:Lucida Sans Unicode' lang='EN-US'>,</span><span>和一</span><span>个十四五</span><span style='font-family:Lucida Sans Unicode' lang='EN-US'>ê</span><span>少年</span><span style='font-family:Lucida Sans Unicode' lang='EN-US'>,</span><span>恬恬</span><span style='font-family:Lucida Sans Unicode' lang='EN-US'>ê<span lang='EN-US'><span lang='EN-US'>徛</span></span><span lang='EN-US'><span lang='EN-US'>佇</span></span></span><span>遐。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='font-family:Lucida Sans Unicode' lang='EN-US'><span>    </span></span><span>彼</span><span style='font-family:Lucida Sans Unicode' lang='EN-US'>ê</span><span>村婦一看到王先生行來</span><span style='font-family:Lucida Sans Unicode' lang='EN-US'>,</span><span>這時陣</span><span style='font-family:Lucida Sans Unicode' lang='EN-US'>,</span><span>若親像犯人遇著赦免</span><span style='font-family:Lucida Sans Unicode' lang='EN-US'>,</span><span>患難遇著救星般</span><span style='font-family:Lucida Sans Unicode' lang='EN-US'>,</span><span>帶著一種歡喜</span><span style='font-family:Lucida Sans Unicode' lang='EN-US'>,</span><span>愉快</span><span style='font-family:Lucida Sans Unicode' lang='EN-US'>ê</span><span>口氣</span><span style='font-family:Lucida Sans Unicode' lang='EN-US'>,</span><span>毋</span><span style='font-family:Lucida Sans Unicode' lang='EN-US'>!</span><span>嘛會使講是；一種可憐</span><span style='font-family:Lucida Sans Unicode' lang='EN-US'>ê</span><span>口氣叫著</span><span style='font-family:Lucida Sans Unicode' lang='EN-US'>:</span><span>「先生</span><span style='font-family:Lucida Sans Unicode' lang='EN-US'>!</span><span>」若親像羞怯</span><span style='font-family:Lucida Sans Unicode' lang='EN-US'><span lang='EN-US'><span lang='EN-US'>佮</span></span></span><span>畏懼</span><span style='font-family:Lucida Sans Unicode' lang='EN-US'>,</span><span>最後無勇氣</span><span style='font-family:Lucida Sans Unicode' lang='EN-US'>,</span><span>又閣縮轉去。</span></font></font></p>
<div style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='font-family:Lucida Sans Unicode' lang='EN-US'><span>    </span></span><span>王先生從頭到尾看一遍</span><span style='font-family:Lucida Sans Unicode' lang='EN-US'>,</span><span>只有看到村婦</span><span style='font-family:Lucida Sans Unicode' lang='EN-US'>,</span><span>身上穿一身藍布古衣</span><span style='font-family:Lucida Sans Unicode' lang='EN-US'>,</span><span>蓬著頭毛</span><span style='font-family:Lucida Sans Unicode' lang='EN-US'>,</span><span>赤腳；面上雖然有笑容</span><span style='font-family:Lucida Sans Unicode' lang='EN-US'>,</span><span>但是彼種瘦又閣帶青黃</span><span style='font-family:Lucida Sans Unicode' lang='EN-US'>ê</span><span>面</span><span style='font-family:Lucida Sans Unicode' lang='EN-US'>, <span lang='EN-US'><span lang='EN-US'>袂</span></span></span><span>當掩飾。---p396</span></font></font></div>
<div style='MARGIN:0cm 0cm 0pt'><font color='#000000'> </font></div>
<div style='MARGIN:0cm 0cm 0pt'><font color='#000000'>  
</font><p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'>,</span><span>就是彼</span><span>个少年<span lang='EN-US'>,</span></span><span style='font-family:Lucida Sans Unicode' lang='EN-US'> </span><span>嘛佮伊</span><span style='font-family:Lucida Sans Unicode' lang='EN-US'>ê</span><span>媽媽共款</span><span style='font-family:Lucida Sans Unicode' lang='EN-US'>, </span><span>毋過面皮比伊深黑一點。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>「做啥物代誌</span><span style='font-family:Lucida Sans Unicode' lang='EN-US'>?</span><span>」王先生殷勤</span><span style='font-family:Lucida Sans Unicode' lang='EN-US'>ê</span><span>問。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>「來揣梅香</span><span style='font-family:Lucida Sans Unicode' lang='EN-US'>!</span><span>」</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>「恁是佗位來</span><span style='font-family:Lucida Sans Unicode' lang='EN-US'>ê</span><span lang='EN-US'>?</span><span style='font-family:Lucida Sans Unicode' lang='EN-US'> </span><span>揣伊啥物代誌</span><span style='font-family:Lucida Sans Unicode' lang='EN-US'>?</span><span>」</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>「我是伊</span><span style='font-family:Lucida Sans Unicode' lang='EN-US'>ê</span><span>親生阿母</span><span style='font-family:Lucida Sans Unicode' lang='EN-US'>,</span><span>是住</span><span style='font-family:Lucida Sans Unicode' lang='EN-US'><span lang='EN-US'><span lang='EN-US'>佇</span></span></span><span>面頭前彼</span><span>个村。</span><span>」喙講閣用手比彼</span><span>个少年<span lang='EN-US'>:</span>「這个就是伊</span><span style='font-family:Lucida Sans Unicode' lang='EN-US'>ê</span><span>弟弟</span><span>，<span lang='EN-US'>……</span></span><span>阮真久無見過</span><span>伊<span lang='EN-US'>,</span>這馬就想欲看伊，……先生<span lang='EN-US'>!</span>就麻煩你啊<span lang='EN-US'>,</span>叫伊出來<span lang='EN-US'>!</span>……好嗎<span lang='EN-US'>?</span></span><span>」講話時<span lang='EN-US'>,</span>面上出現期待个模樣。</span></font></p>
<p style='MARGIN:0cm 0cm 0pt'><font color='#000000'><span lang='EN-US'><span>    </span></span><span>王先生做人攏真親切<span lang='EN-US'>,</span>這每一个人攏知影<span lang='EN-US'>,</span>所以對這位村婦<span lang='EN-US'>,</span>自然是欲當毋管<span lang='EN-US'>;</span>閣再講是欲來揣梅香<span lang='EN-US'>,</span>又閣是梅香</span><span style='font-family:Lucida Sans Unicode' lang='EN-US'>ê</span><span>親身阿母</span><span style='font-family:Lucida Sans Unicode' lang='EN-US'>,</span><span>哪有不肯之理</span><span style='font-family:Lucida Sans Unicode' lang='EN-US'>,</span><span>煞來答應。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>「裡面請坐</span><span style='font-family:Lucida Sans Unicode' lang='EN-US'>!</span><span>我去吩咐。」王先生請村婦入內。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>「長興嫂</span><span style='font-family:Lucida Sans Unicode' lang='EN-US'>!</span><span>麻煩你招待這位阿嫂裡面坐</span><span style='font-family:Lucida Sans Unicode' lang='EN-US'>,</span><span>我去通知梅香</span><span style='font-family:Lucida Sans Unicode' lang='EN-US'>,</span><span>叫伊出來</span><span style='font-family:Lucida Sans Unicode' lang='EN-US'>!</span><span>」王先生將村婦交給長興嫂</span><span style='font-family:Lucida Sans Unicode' lang='EN-US'>,</span><span>家己走去裡面。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>長興嫂是共伊租屋住</span><span style='font-family:Lucida Sans Unicode' lang='EN-US'>ê</span><span>一位中年婦人<span lang='EN-US'>,</span>伊是住</span><span style='font-family:Lucida Sans Unicode' lang='EN-US'><span lang='EN-US'><span lang='EN-US'>佇</span></span></span><span>頭前</span><span style='font-family:Lucida Sans Unicode' lang='EN-US'>ê</span><span>小客廳裡面</span><span style='font-family:Lucida Sans Unicode' lang='EN-US'>ê</span><span>房間</span><span style='font-family:Lucida Sans Unicode' lang='EN-US'>,</span><span>這時陣聽到王先生拜託伊招待女客</span><span style='font-family:Lucida Sans Unicode' lang='EN-US'>,</span><span>嘛就應聲出來。彼</span><span>个村婦</span><span>佮長興嫂</span><span style='font-family:Lucida Sans Unicode' lang='EN-US'><span lang='EN-US'><span lang='EN-US'>佇</span></span></span><span>小客廳坐咧等。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>王先生一爿食薰</span><span style='font-family:Lucida Sans Unicode' lang='EN-US'>, </span><span>一爿走來內廳</span><span style='font-family:Lucida Sans Unicode' lang='EN-US'>,</span><span>行到樓下時</span><span style='font-family:Lucida Sans Unicode' lang='EN-US'>,</span><span>拄好見到梅香位裡面出來。</span><span style='font-family:Lucida Sans Unicode' lang='EN-US'>-p397</span></font></p>
<p style='MARGIN:0cm 0cm 0pt'><font color='#000000'><span lang='EN-US'><span>    </span></span><span>「梅香<span lang='EN-US'>!</span>外口有一位中年婦人<span lang='EN-US'>,</span>伊講是你</span><span style='font-family:Lucida Sans Unicode' lang='EN-US'>ê</span><span>親生阿母</span><span style='font-family:Lucida Sans Unicode' lang='EN-US'>,</span><span>想欲見你</span><span style='font-family:Lucida Sans Unicode' lang='EN-US'>!</span><span>緊出去見伊</span><span style='font-family:Lucida Sans Unicode' lang='EN-US'>!</span><span>」王先生吩咐梅香<span lang='EN-US'>,</span>了後入去家己</span><span style='font-family:Lucida Sans Unicode' lang='EN-US'>ê</span><span>房間。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>「啊……」梅香生驚</span><span style='font-family:Lucida Sans Unicode' lang='EN-US'>ê</span><span>講。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>「梅香</span><span style='font-family:Lucida Sans Unicode' lang='EN-US'>!</span><span>梅香</span><span style='font-family:Lucida Sans Unicode' lang='EN-US'>!</span><span>來來</span><span style='font-family:Lucida Sans Unicode' lang='EN-US'>!</span><span>我是不准你出去見伊</span><span style='font-family:Lucida Sans Unicode' lang='EN-US'>!</span><span>逐家攏講</span><span style='font-family:Lucida Sans Unicode' lang='EN-US'>:</span><span>『賣田無田頭行</span><span style='font-family:Lucida Sans Unicode' lang='EN-US'>,</span><span>賣囝無叫囝名』閣再講你是一</span><span>个賣予人做小婢</span><span style='font-family:Lucida Sans Unicode' lang='EN-US'>ê,</span><span>知影無</span><span style='font-family:Lucida Sans Unicode' lang='EN-US'>?</span><span>聽見無</span><span style='font-family:Lucida Sans Unicode' lang='EN-US'>?</span><span>」這是二奶奶</span><span style='font-family:Lucida Sans Unicode' lang='EN-US'>ê</span><span>聲音</span><span style='font-family:Lucida Sans Unicode' lang='EN-US'>,</span><span>伊本來徛</span><span style='font-family:Lucida Sans Unicode' lang='EN-US'><span lang='EN-US'><span lang='EN-US'>佇</span></span></span><span>內廳看伊寶貝囝耍</span><span style='font-family:Lucida Sans Unicode' lang='EN-US'>,</span><span>一聽到伊</span><span style='font-family:Lucida Sans Unicode' lang='EN-US'>ê</span><span>大伯王先生講梅香</span><span style='font-family:Lucida Sans Unicode' lang='EN-US'>ê</span><span>阿母欲找伊—梅香—就擺起姑娘、奶奶</span><span style='font-family:Lucida Sans Unicode' lang='EN-US'>ê</span><span>架勢<span lang='EN-US'>,</span>展現主婦</span><span style='font-family:Lucida Sans Unicode' lang='EN-US'>ê</span><span>威風</span><span>。</span></font></p>
<p style='MARGIN:0cm 0cm 0pt'><font color='#000000'><span lang='EN-US'><span>    </span></span><span>「哼哼<span lang='EN-US'>!</span></span><span>恁兜</span><span style='font-family:Lucida Sans Unicode' lang='EN-US'>ê</span><span>母親</span><span style='font-family:Lucida Sans Unicode' lang='EN-US'>,</span><span>眼睛嘛真大</span><span style='font-family:Lucida Sans Unicode' lang='EN-US'>,</span><span>伊看你這馬已經紅啊</span><span style='font-family:Lucida Sans Unicode' lang='EN-US'>,</span><span>已經升做姨太太</span><span style='font-family:Lucida Sans Unicode' lang='EN-US'>,</span><span>就欲來『展草揣親』</span><span style='font-family:Lucida Sans Unicode' lang='EN-US'>,</span><span>但是……哼哼</span><span style='font-family:Lucida Sans Unicode' lang='EN-US'>!</span><span>不准你去</span><span style='font-family:Lucida Sans Unicode' lang='EN-US'>!</span><span>」二奶奶叮嚀梅香<span lang='EN-US'>,</span>猶閣毋放心<span lang='EN-US'>;</span>閣叫一个奶媽監視伊。</span></font></p>
<p style='MARGIN:0cm 0cm 0pt'><font color='#000000'><span lang='EN-US'><span>  </span></span><span>「姑娘<span lang='EN-US'>!</span>」梅香說<span lang='EN-US'>:</span>「啥人願意出去見伊咧<span lang='EN-US'>?</span>伊</span><span>彼</span><span>个</span><span>袂見笑</span><span style='font-family:Lucida Sans Unicode' lang='EN-US'>ê</span><span>查某</span><span style='font-family:Lucida Sans Unicode' lang='EN-US'>,</span><span>啥人欲認伊做親生老母</span><span style='font-family:Lucida Sans Unicode' lang='EN-US'>,</span><span>啥人想欲出去見伊咧</span><span style='font-family:Lucida Sans Unicode' lang='EN-US'>?</span><span>」了後裝做無代誌<span lang='EN-US'>,</span>行去別位。</span></font></p>
<p style='MARGIN:0cm 0cm 0pt'><font color='#000000'><span lang='EN-US'><span>   </span></span><span>閣來<span lang='EN-US'>,</span></span><span style='font-family:Lucida Sans Unicode' lang='EN-US'> </span><span>彼</span><span>个村婦<span lang='EN-US'>,</span>一直咧等攏無見到伊</span><span style='font-family:Lucida Sans Unicode' lang='EN-US'>ê</span><span>梅香出來</span><span style='font-family:Lucida Sans Unicode' lang='EN-US'>,</span><span>村婦等到就欲無耐心</span><span style='font-family:Lucida Sans Unicode' lang='EN-US'>,</span><span>不得已</span><span style='font-family:Lucida Sans Unicode' lang='EN-US'>,</span><span>只好請坐佇邊仔長櫈上</span><span style='font-family:Lucida Sans Unicode' lang='EN-US'>ê</span><span>長興嫂幫忙</span><span style='font-family:Lucida Sans Unicode' lang='EN-US'>:</span><span>「阿嫂</span><span style='font-family:Lucida Sans Unicode' lang='EN-US'>!</span><span>王先生出去遐爾久</span><span style='font-family:Lucida Sans Unicode' lang='EN-US'>,</span><span>爲啥物猶無見梅香出來</span><span style='font-family:Lucida Sans Unicode' lang='EN-US'>?</span><span>毋知影是安怎一回事</span><span style='font-family:Lucida Sans Unicode' lang='EN-US'>,</span><span>麻煩阿嫂替我走一逝</span><span style='font-family:Lucida Sans Unicode' lang='EN-US'>,</span><span>叫伊出來</span><span style='font-family:Lucida Sans Unicode' lang='EN-US'>,</span><span>好無</span><span style='font-family:Lucida Sans Unicode' lang='EN-US'>!?</span><span>」....</span><span style='font-family:Lucida Sans Unicode' lang='EN-US'>p398</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>長興嫂頂頭</span><span style='font-family:Lucida Sans Unicode' lang='EN-US'>,</span><span>真緊就走入去。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>過一寡時間</span><span style='font-family:Lucida Sans Unicode' lang='EN-US'>,</span><span>長興嫂猶閣走出來講</span><span style='font-family:Lucida Sans Unicode' lang='EN-US'>:</span><span>「伊講陪囡仔睏</span><span style='font-family:Lucida Sans Unicode' lang='EN-US'>,</span><span>無時間會當出來</span><span style='font-family:Lucida Sans Unicode' lang='EN-US'>,</span><span>請坐咧等</span><span style='font-family:Lucida Sans Unicode' lang='EN-US'>!</span><span>大概</span><span style='font-family:Lucida Sans Unicode' lang='EN-US'> </span><span>囝睏熟</span><span style='font-family:Lucida Sans Unicode' lang='EN-US'>,</span><span>就隨來。」講完</span><span style='font-family:Lucida Sans Unicode' lang='EN-US'>,</span><span>就坐咧。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>「閣坐一咧</span><span style='font-family:Lucida Sans Unicode' lang='EN-US'>,</span><span>等咧就來。」老媽嘛來插喙講。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>這位慈愛</span><span style='font-family:Lucida Sans Unicode' lang='EN-US'>ê</span><span>母親</span><span style='font-family:Lucida Sans Unicode' lang='EN-US'>,</span><span>因為真思念伊</span><span style='font-family:Lucida Sans Unicode' lang='EN-US'>ê</span><span>囝</span><span style='font-family:Lucida Sans Unicode' lang='EN-US'>,</span><span>毋驚等</span><span style='font-family:Lucida Sans Unicode' lang='EN-US'>,</span><span>干焦佇遐靜靜等候。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>這時陣</span><span style='font-family:Lucida Sans Unicode' lang='EN-US'>,</span><span>王家</span><span style='font-family:Lucida Sans Unicode' lang='EN-US'>ê</span><span>大小攏知影</span><span style='font-family:Lucida Sans Unicode' lang='EN-US'>,</span><span>就走出來</span><span style='font-family:Lucida Sans Unicode' lang='EN-US'>,</span><span>欲看梅香</span><span style='font-family:Lucida Sans Unicode' lang='EN-US'>ê</span><span>親生阿母。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>「梅香毋是坐佇內廳嗎</span><span style='font-family:Lucida Sans Unicode' lang='EN-US'>?</span><span>哪會講陪囡仔睏</span><span style='font-family:Lucida Sans Unicode' lang='EN-US'>,</span><span>實在是無情無義</span><span style='font-family:Lucida Sans Unicode' lang='EN-US'>!</span><span>」徛</span><span style='font-family:Lucida Sans Unicode' lang='EN-US'><span lang='EN-US'><span lang='EN-US'>佇</span></span></span><span>邊仔</span><span style='font-family:Lucida Sans Unicode' lang='EN-US'>ê</span><span>紫英姐佮伊</span><span style='font-family:Lucida Sans Unicode' lang='EN-US'>ê</span><span>女伴偷偷講。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>「啊</span><span style='font-family:Lucida Sans Unicode' lang='EN-US'>!</span><span>梅香嘛對別人毋好</span><span style='font-family:Lucida Sans Unicode' lang='EN-US'>,</span><span>看袂起別人</span><span style='font-family:Lucida Sans Unicode' lang='EN-US'>,</span><span>連家己</span><span style='font-family:Lucida Sans Unicode' lang='EN-US'>ê</span><span>生母嘛如此。」柳嫂講。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>「抑是是伊</span><span style='font-family:Lucida Sans Unicode' lang='EN-US'>ê</span><span>姑娘不准伊出來嘛毋知</span><span style='font-family:Lucida Sans Unicode' lang='EN-US'>?</span><span>」這是一</span><span>个白頭毛</span><span style='font-family:Lucida Sans Unicode' lang='EN-US'>ê</span><span>定保嬸講。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>林二嫂嘛插喙講</span><span style='font-family:Lucida Sans Unicode' lang='EN-US'>:</span><span>「伊</span><span style='font-family:Lucida Sans Unicode' lang='EN-US'>ê</span><span>母親真袂見笑</span><span style='font-family:Lucida Sans Unicode' lang='EN-US'>!</span><span>想袂到伊敢來『展草找親』」。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>你一句</span><span style='font-family:Lucida Sans Unicode' lang='EN-US'>,</span><span>伊一舌</span><span style='font-family:Lucida Sans Unicode' lang='EN-US'>,</span><span>有</span><span style='font-family:Lucida Sans Unicode' lang='EN-US'>ê</span><span>評東</span><span style='font-family:Lucida Sans Unicode' lang='EN-US'>, </span><span>有</span><span style='font-family:Lucida Sans Unicode' lang='EN-US'>ê</span><span>評西</span><span style='font-family:Lucida Sans Unicode' lang='EN-US'>;</span><span>嘛有幾</span><span style='font-family:Lucida Sans Unicode' lang='EN-US'>ê</span><span>徛</span><span style='font-family:Lucida Sans Unicode' lang='EN-US'><span lang='EN-US'><span lang='EN-US'>佇</span></span></span><span>外口偷聽。</span></font></p>
<p style='MARGIN:0cm 0cm 0pt'><font color='#000000'><span style='font-family:Lucida Sans Unicode' lang='EN-US'><span>    </span></span><span>時鐘已經鐺鐺……敲九擺</span><span style='font-family:Lucida Sans Unicode' lang='EN-US'>,</span><span>梅香猶袂出來。彼</span><span>个村婦一直看時鐘<span lang='EN-US'>,</span>一直等<span lang='EN-US'>,</span>坐到無耐性<span lang='EN-US'>,</span>別人閣無</span><span>佮伊講話</span><span style='font-family:Lucida Sans Unicode' lang='EN-US'>,</span><span>老實講</span><span style='font-family:Lucida Sans Unicode' lang='EN-US'>:</span><span>就是伊嘛毋敢佮別人講話，</span><span style='font-family:Lucida Sans Unicode' lang='EN-US'>…p399</span></font></p><p style='MARGIN:0cm 0cm 0pt'><font color='#000000'><span>  只是一直坐佇咧遐</span><span style='font-size:small;font-family:Lucida Sans Unicode' lang='EN-US'>,</span><span>坐佮袂睏去</span><span style='font-size:small;font-family:Lucida Sans Unicode' lang='EN-US'>,</span><span>但是一个慈母</span><span style='font-size:small;font-family:Lucida Sans Unicode' lang='EN-US'>ê </span><span>心</span><span style='font-size:small;font-family:Lucida Sans Unicode' lang='EN-US'>,</span><span>是熱情</span><span style='font-size:small;font-family:Lucida Sans Unicode' lang='EN-US'>ê,</span><span>每一分鐘攏咧忍耐</span><span style='font-size:small;font-family:Lucida Sans Unicode' lang='EN-US'>,</span><span>毋過心裡也是真著急。</span></font></p>

<p><font size='2' color='#000000'><span>「阿嫂</span><span style='font-family:Lucida Sans Unicode' lang='EN-US'>,</span><span>麻煩你閣爲我走傱</span><span style='font-family:Lucida Sans Unicode' lang='EN-US'>,</span><span>我就講欲轉去</span><span style='font-family:Lucida Sans Unicode' lang='EN-US'>,</span><span>叫伊緊出來</span><span style='font-family:Lucida Sans Unicode' lang='EN-US'>,</span><span>我只想欲看伊一面就好</span><span style='font-family:Lucida Sans Unicode' lang='EN-US'>!</span><span>呀</span><span style='font-family:Lucida Sans Unicode' lang='EN-US'>!</span><span>真歹勢</span><span style='font-family:Lucida Sans Unicode' lang='EN-US'>,</span><span>阿嫂麻煩妳啊</span><span style='font-family:Lucida Sans Unicode' lang='EN-US'>!</span><span>」只好閣佮長興嫂哀求。</span></font></p>

<p><font color='#000000'><font size='2'><span style='font-family:Lucida Sans Unicode' lang='EN-US'>    </span><span>長興嫂原知影這擺一定是白走</span><span style='font-family:Lucida Sans Unicode' lang='EN-US'>ê,</span><span>毋過爲著面子</span><span style='font-family:Lucida Sans Unicode' lang='EN-US'>,</span><span>歹勢講</span><span style='font-family:Lucida Sans Unicode' lang='EN-US'>,</span><span>驚伊傷心</span><span style='font-family:Lucida Sans Unicode' lang='EN-US'>,</span><span>所以講</span><span style='font-family:Lucida Sans Unicode' lang='EN-US'>:</span><span>「免啦</span><span style='font-family:Lucida Sans Unicode' lang='EN-US'>,</span><span>有功夫伊家己會出來</span><span style='font-family:Lucida Sans Unicode' lang='EN-US'>,</span><span>大概</span></font>ìn<span>囝猶未睏吧</span><span style='font-size:small;font-family:Lucida Sans Unicode' lang='EN-US'>!</span><span>佇遮坐嘛是共款</span><span style='font-size:small;font-family:Lucida Sans Unicode' lang='EN-US'>,</span><span>免緊張。」</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「伊拜託你</span><span style='font-family:Lucida Sans Unicode' lang='EN-US'>,</span><span>你就幫忙一下</span><span style='font-family:Lucida Sans Unicode' lang='EN-US'>,</span><span>無要緊</span><span style='font-family:Lucida Sans Unicode' lang='EN-US'>,</span><span>長興嫂</span><span style='font-family:Lucida Sans Unicode' lang='EN-US'>!</span><span>伊既然袂轉去啊</span><span style='font-family:Lucida Sans Unicode' lang='EN-US'>,</span><span>你就入去看一下</span><span style='font-family:Lucida Sans Unicode' lang='EN-US'>!</span><span>叫梅香緊出來。」定保嬸嘛幫忙講話。</span></font></p>

<p><font color='#000000'><font size='2'><span style='font-family:Lucida Sans Unicode' lang='EN-US'>    </span><span>「是啊</span><span style='font-family:Lucida Sans Unicode' lang='EN-US'>!</span><span>你就代替伊行去看覓</span><span style='font-family:Lucida Sans Unicode' lang='EN-US'>?</span><span>莫乎伊佇這咧等</span><span style='font-family:Lucida Sans Unicode' lang='EN-US'>!</span><span>暗時天氣真冷真寒</span><span style='font-family:Lucida Sans Unicode' lang='EN-US'>,</span></font>ìn<span>閣欲行真久</span><span style='font-size:small;font-family:Lucida Sans Unicode' lang='EN-US'>ê</span><span>路轉去呢。」老太太摸長興嫂</span><span style='font-size:small;font-family:Lucida Sans Unicode' lang='EN-US'>ê</span><span>肩頭講。</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「好</span><span style='font-family:Lucida Sans Unicode' lang='EN-US'>!</span><span>我就去講</span><span style='font-family:Lucida Sans Unicode' lang='EN-US'>!</span><span>」長興嫂就徛起來</span><span style='font-family:Lucida Sans Unicode' lang='EN-US'>,</span><span>行入去叫梅香。</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「事實上</span><span style='font-family:Lucida Sans Unicode' lang='EN-US'>,</span><span>梅香是毋肯出來</span><span style='font-family:Lucida Sans Unicode' lang='EN-US'>!</span><span>」長興嫂搖頭走出來講</span><span style='font-family:Lucida Sans Unicode' lang='EN-US'>:</span><span>「伊講『你欲轉去</span><span style='font-family:Lucida Sans Unicode' lang='EN-US'>,</span><span>就轉去</span><span style='font-family:Lucida Sans Unicode' lang='EN-US'>,</span><span>關我啥物代誌</span><span style='font-family:Lucida Sans Unicode' lang='EN-US'>?</span><span>』我看你嘛免想講伊</span><span style='font-family:Lucida Sans Unicode' lang='EN-US'>ê</span><span>出來。」</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>這馬慘啊</span><span style='font-family:Lucida Sans Unicode' lang='EN-US'>!</span><span>可憐</span><span style='font-family:Lucida Sans Unicode' lang='EN-US'>ê</span><span>村婦</span><span style='font-family:Lucida Sans Unicode' lang='EN-US'>,</span><span>伊</span><span style='font-family:Lucida Sans Unicode' lang='EN-US'>ê</span><span>目屎一直流</span><span style='font-family:Lucida Sans Unicode' lang='EN-US'>,</span><span>一滴一滴那像咧落雨共款</span><span style='font-family:Lucida Sans Unicode' lang='EN-US'>,</span><span>伊真傷心嘛真失望</span><span style='font-family:Lucida Sans Unicode' lang='EN-US'>,</span><span>感覺比死閣佮痛苦。</span><span style='font-family:Lucida Sans Unicode' lang='EN-US'>…p.400</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「唉</span><span style='font-family:Lucida Sans Unicode' lang='EN-US'>!</span><span>」這位村婦已經講袂出話</span><span style='font-family:Lucida Sans Unicode' lang='EN-US'>,</span><span>這時陣</span><span style='font-family:Lucida Sans Unicode' lang='EN-US'>ê</span><span>伊</span><span style='font-family:Lucida Sans Unicode' lang='EN-US'>,</span><span>已經像「啞口食黃蓮」有苦講袂出。</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「伊既然按呢不孝</span><span style='font-family:Lucida Sans Unicode' lang='EN-US'>,</span><span>毋肯出來見你</span><span style='font-family:Lucida Sans Unicode' lang='EN-US'>,</span><span>你就免等伊啊</span><span style='font-family:Lucida Sans Unicode' lang='EN-US'>!</span><span>」老太太苦勸村婦。</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「長興嫂</span><span style='font-family:Lucida Sans Unicode' lang='EN-US'>!</span><span>」村婦講</span><span style='font-family:Lucida Sans Unicode' lang='EN-US'>:</span><span>「這來是因為就濟年無見伊</span><span style='font-family:Lucida Sans Unicode' lang='EN-US'>,</span><span>毋知影伊這馬過了好無</span><span style='font-family:Lucida Sans Unicode' lang='EN-US'>?</span><span>」</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「伊</span><span style='font-family:Lucida Sans Unicode' lang='EN-US'>ê</span><span>弟弟嘛毋知影梅香是啥人</span><span style='font-family:Lucida Sans Unicode' lang='EN-US'>,</span><span>所以才揣伊來看伊阿姐。」話講到一半</span><span style='font-family:Lucida Sans Unicode' lang='EN-US'>,</span><span>村婦就咧哭。</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「你那</span><span style='font-family:Lucida Sans Unicode' lang='EN-US'>ê</span><span>知影梅香住佇遮</span><span style='font-family:Lucida Sans Unicode' lang='EN-US'>?</span><span>」林嫂問。</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「知影</span><span style='font-family:Lucida Sans Unicode' lang='EN-US'>,</span><span>隔壁</span><span style='font-family:Lucida Sans Unicode' lang='EN-US'>ê</span><span>李叔共我佮囡仔講。」</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「囡仔自細漢乎人飼</span><span style='font-family:Lucida Sans Unicode' lang='EN-US'>,</span><span>實在真毋好。」長興嫂講。</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「是啊</span><span style='font-family:Lucida Sans Unicode' lang='EN-US'>!</span><span>請問這位太太爲啥物當初欲賣查囝</span><span style='font-family:Lucida Sans Unicode' lang='EN-US'>?</span><span>」</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>老太太問完</span><span style='font-family:Lucida Sans Unicode' lang='EN-US'>,</span><span>村婦馬上就哭</span><span style='font-family:Lucida Sans Unicode' lang='EN-US'>,</span><span>目屎流袂停</span><span style='font-family:Lucida Sans Unicode' lang='EN-US'>,</span><span>了後才開始講原因</span><span style='font-family:Lucida Sans Unicode' lang='EN-US'>:…p.401</span></font></p>

<p><font color='#000000'><font size='2'><span style='font-family:Lucida Sans Unicode' lang='EN-US'>    </span><span>「這是一个傷心</span><span style='font-family:Lucida Sans Unicode' lang='EN-US'>ê</span><span>代誌</span><span style='font-family:Lucida Sans Unicode' lang='EN-US'>,</span><span>想到遮我乎我真痛苦</span><span style='font-family:Lucida Sans Unicode' lang='EN-US'>,</span><span>彼年我查囝七歲</span><span style='font-family:Lucida Sans Unicode' lang='EN-US'>,</span><span>就是我厚生出世三個月了後</span><span style='font-family:Lucida Sans Unicode' lang='EN-US'>,</span><span>我ê大伯—就是阮囝ê大伯<span lang='EN-US'>,</span>竟因為欲買一隻牛<span lang='EN-US'>,</span>硬將阮七歲ê查囝梅香賣掉<span lang='EN-US'>,</span>……唉<span lang='EN-US'>!</span>講到賣查囝<span lang='EN-US'>,</span>我佮</span><span> 爸爸毋知影賠了多少目屎<span lang='EN-US'>,</span>失了多少睏暝<span lang='EN-US'>,</span>減了多少飲食<span lang='EN-US'>?</span></span><span>」講著遮就乎我真艱苦</span><span style='font-family:Lucida Sans Unicode' lang='EN-US'>,</span><span>「我</span><span style='font-family:Lucida Sans Unicode' lang='EN-US'>ê</span><span>大伯脾氣真歹</span><span style='font-family:Lucida Sans Unicode' lang='EN-US'>,</span><span>梅香</span><span style='font-family:Lucida Sans Unicode' lang='EN-US'>ê</span><span>老爸無路用</span><span style='font-family:Lucida Sans Unicode' lang='EN-US'>,</span><span>驚伊大兄</span><span style='font-family:Lucida Sans Unicode' lang='EN-US'>,</span><span>賣查囝這件代誌</span><span style='font-family:Lucida Sans Unicode' lang='EN-US'>,</span><span>阮攏無提錢</span><span style='font-family:Lucida Sans Unicode' lang='EN-US'>,</span><span>攏總乎大伯提去開了了。……當時牛賣無幾個月</span><span style='font-family:Lucida Sans Unicode' lang='EN-US'>,</span><span>就因為</span><span>犁田</span></font><font size='2' face='新細明體'>殄</font><span>死</span><span style='font-size:small;font-family:Lucida Sans Unicode' lang='EN-US'>,</span><span>這條牛死去</span><span style='font-size:small;font-family:Lucida Sans Unicode' lang='EN-US'>,</span><span>就損失三十箍</span><span style='font-size:small;font-family:Lucida Sans Unicode' lang='EN-US'>,</span><span>這無算啥</span><span style='font-size:small;font-family:Lucida Sans Unicode' lang='EN-US'>,</span><span>了後我</span><span style='font-size:small;font-family:Lucida Sans Unicode' lang='EN-US'>ê</span><span>大伯就佇這年過身。</span><span lang='EN-US'><span style='background-color:rgb(255,255,238);text-decoration:none' lang='EN-US'><span lang='EN-US'>恁</span></span></span><span>想</span><span style='font-size:small;font-family:Lucida Sans Unicode' lang='EN-US'>!</span><span>伊無錢買牛</span><span style='font-size:small;font-family:Lucida Sans Unicode' lang='EN-US'>,</span><span>當然無錢辦喪事</span><span style='font-size:small;font-family:Lucida Sans Unicode' lang='EN-US'>,</span><span>伊賣阮查囝</span><span style='font-size:small;font-family:Lucida Sans Unicode' lang='EN-US'>ê</span><span>錢就開去辦喪事</span><span style='font-size:small;font-family:Lucida Sans Unicode' lang='EN-US'>ê</span><span>費用。」村婦真傷心講</span><span style='font-size:small;font-family:Lucida Sans Unicode' lang='EN-US'>:</span><span>「總講一句</span><span lang='EN-US'>,</span><span>……遮</span><span style='font-size:small;font-family:Lucida Sans Unicode' lang='EN-US'>ê</span><span>錢阮攏無用著</span><span style='font-size:small;font-family:Lucida Sans Unicode' lang='EN-US'>,</span><span>轉倒是阮查囝</span><span style='font-size:small;font-family:Lucida Sans Unicode' lang='EN-US'>,</span><span>白白乎阮大伯賣去……唉呀</span><span style='font-size:small;font-family:Lucida Sans Unicode' lang='EN-US'>!</span><span>實在是真痛苦。」</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「可憐—</span><span style='font-family:Lucida Sans Unicode' lang='EN-US'>!</span><span>」定保嬸開喙講。</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「善有善報</span><span style='font-family:Lucida Sans Unicode' lang='EN-US'>,</span><span>惡有惡報</span><span style='font-family:Lucida Sans Unicode' lang='EN-US'>,</span><span>你</span><span style='font-family:Lucida Sans Unicode' lang='EN-US'>ê</span><span>大伯因為賣</span><span lang='EN-US'><span style='background-color:rgb(255,255,238);text-decoration:none;background-repeat:initial initial' lang='EN-US'><span lang='EN-US'>恁</span></span></span><span>查囝</span><span style='font-family:Lucida Sans Unicode' lang='EN-US'>,</span><span>所以佇彼年就過身。」老太太講。</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「雖然如此</span><span style='font-family:Lucida Sans Unicode' lang='EN-US'>,</span><span>但總是傷害無辜</span><span style='font-family:Lucida Sans Unicode' lang='EN-US'>,</span><span>伊死了算快活</span><span style='font-family:Lucida Sans Unicode' lang='EN-US'>,</span><span>但是我佮阮查囝因為按呢攏無見面</span><span style='font-family:Lucida Sans Unicode' lang='EN-US'>,</span><span>實在是真艱苦。」村婦一直哭。</span><span style='font-family:Lucida Sans Unicode' lang='EN-US'>….P.402</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>邊仔</span><span style='font-family:Lucida Sans Unicode' lang='EN-US'>ê</span><span>婦女攏一直苦勸伊。</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「就是梅香</span><span style='font-family:Lucida Sans Unicode' lang='EN-US'>ê</span><span>阿爸佇死進前攏一直叫伊查囝</span><span style='font-family:Lucida Sans Unicode' lang='EN-US'>ê</span><span>名這種狀況</span><span style='font-family:Lucida Sans Unicode' lang='EN-US'>,</span><span>到這馬我攏記佇頭殼內</span><span style='font-family:Lucida Sans Unicode' lang='EN-US'>,</span><span>每一擺想著</span><span style='font-family:Lucida Sans Unicode' lang='EN-US'>,</span><span>攏乎傷心到睏袂去。」</span></font></p>

<p><font color='#000000'><font size='2'><span style='font-family:Lucida Sans Unicode' lang='EN-US'>    </span><span>這一來不知不覺</span><span lang='EN-US'>,</span><span>感動了彼</span><span>个佮伊共款痛苦</span><span style='font-family:Lucida Sans Unicode' lang='EN-US'>ê</span><span>老太太</span><span style='font-family:Lucida Sans Unicode' lang='EN-US'>,</span><span>伊聽了開始咧哭</span><span style='font-family:Lucida Sans Unicode' lang='EN-US'>,</span><span>原來這位老太太</span><span style='font-family:Lucida Sans Unicode' lang='EN-US'>ê</span><span>尪</span><span style='font-family:Lucida Sans Unicode' lang='EN-US'>,</span><span>真早就過身</span><span style='font-family:Lucida Sans Unicode' lang='EN-US'>,</span><span>彼當時伊</span><span><span>囡才五歲</span></span><span><span style='font-family:Lucida Sans Unicode' lang='EN-US'>,</span></span></font>ìn<span>尪就破病死去</span><span style='font-size:small;font-family:Lucida Sans Unicode' lang='EN-US'>,</span><span>這位老太太無兄弟</span><span style='font-size:small;font-family:Lucida Sans Unicode' lang='EN-US'>,</span><span>厝裡閣無錢</span><span style='font-size:small;font-family:Lucida Sans Unicode' lang='EN-US'>,</span><span>吃穿攏靠伊</span><span style='font-size:small;font-family:Lucida Sans Unicode' lang='EN-US'>,</span><span>伊替人洗衫、煮飯日子過了真艱苦。</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「我</span><span style='font-family:Lucida Sans Unicode' lang='EN-US'>ê</span><span>人生佮你共款</span><span style='font-family:Lucida Sans Unicode' lang='EN-US'>,</span><span>你</span><span style='font-family:Lucida Sans Unicode' lang='EN-US'>ê</span><span>痛苦我也當了解</span><span style='font-family:Lucida Sans Unicode' lang='EN-US'>, </span><span>你</span><span style='font-family:Lucida Sans Unicode' lang='EN-US'>ê</span><span><span>囡幾歲</span></span><span><span style='font-family:Lucida Sans Unicode' lang='EN-US'>?</span></span><span>」老太太講。</span><span style='font-family:Lucida Sans Unicode' lang='EN-US'>…p.403</span></font></p>

<p style='text-indent:23.0pt'><font size='2' color='#000000'><span>「十五歲。」</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「應該愛替伊討新婦</span><span style='font-family:Lucida Sans Unicode' lang='EN-US'>,</span><span>過好日子」長興嫂講。</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>「散赤人那有錢</span><span style='font-family:Lucida Sans Unicode' lang='EN-US'>?</span><span>只好做羅漢腳</span><span style='font-family:Lucida Sans Unicode' lang='EN-US'>!</span><span>」</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>桌頂</span><span style='font-family:Lucida Sans Unicode' lang='EN-US'>ê</span><span>時間</span><span style='font-family:Lucida Sans Unicode' lang='EN-US'>.</span><span>已經「噹噹</span><span style='font-family:Lucida Sans Unicode' lang='EN-US'>……</span><span>」咧叫</span><span style='font-family:Lucida Sans Unicode' lang='EN-US'>,</span><span>村婦覺得時間無早</span><span style='font-family:Lucida Sans Unicode' lang='EN-US'>,</span><span>外口風真大</span><span style='font-family:Lucida Sans Unicode' lang='EN-US'>,</span><span>梅香也一直無出來</span><span style='font-family:Lucida Sans Unicode' lang='EN-US'>,</span><span>伊只好吞忍目屎</span><span style='font-family:Lucida Sans Unicode' lang='EN-US'>,</span><span>徛起來佮其他人講再見。</span></font></p>

<p><font size='2' color='#000000'><span style='font-family:Lucida Sans Unicode' lang='EN-US'>    </span><span>這時陣外口天氣真冷</span><span style='font-family:Lucida Sans Unicode' lang='EN-US'>,</span><span>佇一片寬闊</span><span style='font-family:Lucida Sans Unicode' lang='EN-US'>ê</span><span>土地</span><span style='font-family:Lucida Sans Unicode' lang='EN-US'>,</span><span>有兩</span><span style='font-family:Lucida Sans Unicode' lang='EN-US'>ê</span><span>孤單人影閣有傷心</span><span style='font-family:Lucida Sans Unicode' lang='EN-US'>ê</span><span>吐氣聲。</span></font><span style='font-family:Lucida Sans Unicode' lang='EN-US'><font size='2' color='#000000'>…p.404</font></span></p></div>
<div style='MARGIN:0cm 0cm 0pt'><span style='font-family:Lucida Sans Unicode' lang='EN-US'><font color='#000000'> </font></span></div></div></td></tr></tbody></table></div></div><br /><small>Updated on <abbr class="updated" title="2012-06-15T12:42:26.821Z">&#20845;&#26376; 15, 2012</abbr> by <span class="author"><span class="vcard"><a class="fn" href="mailto:chienchienleelee@gmail.com">&#26446;&#33418;&#24935;</a></span></span> (<a href="../history.html">Version <span class="sites:revision">10</span></a>)</small><br /></div></div></body></html>