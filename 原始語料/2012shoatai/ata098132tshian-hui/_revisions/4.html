<html><head><title>ATA098132&#26446;&#33418;&#24935; (Version 4)</title></head><body><div class="hentry webpage" id="https://sites.google.com/feeds/content/site/2012shoatai/247597768114406671"><h3><span class="entry-title">ATA098132&#26446;&#33418;&#24935;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span>慈母</span><span style='FONT-FAMILY:Lucida Sans Unicode;COLOR:black' lang='EN-US'>ê </span><span>心</span></font></font></p>
<p style='MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><span><font color='#000000'><font style='BACKGROUND-COLOR:#ffffff'>   </font><font style='BACKGROUND-COLOR:#ffffff'> </font></font></span></span></p>
<p style='MARGIN:0cm 0cm 0pt'><span style='FONT-FAMILY:新細明體;COLOR:black;FONT-SIZE:11.5pt'><font style='BACKGROUND-COLOR:#ffffff' size='2' color='#000000'>佇</font></span><font style='BACKGROUND-COLOR:#ffffff'><font color='#000000'><span>無聊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>冬夜</span><span style='FONT-FAMILY:Lucida Sans Unicode;COLOR:black' lang='EN-US'>, </span><span>王先生趁月娘<span style='FONT-FAMILY:新細明體;COLOR:black'>佇</span></span><span>天頂</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>天頂上攏無雲</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>時陣</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>一</span><span>个</span><span>人手提薰吹<span lang='EN-US'>,</span></span><span style='FONT-FAMILY:Lucida Sans Unicode;COLOR:black' lang='EN-US'> <span style='FONT-FAMILY:新細明體;COLOR:black'>佇</span></span><span>寬闊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>中庭</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>走來走去</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>感受感受彼嚴寒之夜</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>情趣。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>這時</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>四界攏無人</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>非常安靜</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>干焦有蕭蕭索索</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>枝葉</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>綴著彼聲音會刺人</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>風</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>一片片<span style='FONT-FAMILY:新細明體;COLOR:black'>佇</span></span><span>人</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>頭頂上踅</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>像蝴蝶</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>仝款</span></span></span><span>飛舞</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>更襯以庭前潺緩哽咽</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>川流；彼種淒厲</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>悲哀</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>聲音尤其會使表現出霧夜</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>異趣。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「啊</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>今晚</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>天色真</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>袂</span></span>bái!</span><span>」王先生信口講著</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>拍</span><span>一</span><span>个</span><span>寒噤</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>仰一仰頭</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>看看天頂</span><span style='FONT-FAMILY:Lucida Sans Unicode;COLOR:black' lang='EN-US'>, <span lang='EN-US'><span lang='EN-US'>紲</span></span></span><span>來又閣一喙一喙食薰。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>     <span style='FONT-FAMILY:新細明體;COLOR:black'>佇</span></span></span><span>這時</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>忽然間聽見</span><span style='FONT-FAMILY:Lucida Sans Unicode;COLOR:black' lang='EN-US'>ná</span><span>親像有人</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>佇</span></span></span><span>咧叫</span><span style='FONT-FAMILY:Lucida Sans Unicode;COLOR:black' lang='EN-US'>:</span><span>「先生</span><span style='FONT-FAMILY:Lucida Sans Unicode;COLOR:black' lang='EN-US'>! </span><span>王先生</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>」</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>聲音</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>走來伊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>耳仔內面。</span><span style='FONT-FAMILY:Lucida Sans Unicode;COLOR:black' lang='EN-US'>------p395</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>王先生翻頭</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>四界看看</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>攏無看到</span><span>半</span><span>个人；伊當作「是咧叫別人吧<span lang='EN-US'>?</span>」<span lang='EN-US'>,</span>家己不以為意<span lang='EN-US'>,</span></span><span style='FONT-FAMILY:Lucida Sans Unicode;COLOR:black' lang='EN-US'> </span><span>又閣一喙一喙食薰。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>再一小時</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>王先生想欲走去內面</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>背後又閣是「先生</span><span style='FONT-FAMILY:Lucida Sans Unicode;COLOR:black' lang='EN-US'>! </span><span>王先生呀</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>」咧叫。因為按呢</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>乎王先生驚著</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>「聞之有聲</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>視之無形」</span><span style='FONT-FAMILY:Lucida Sans Unicode;COLOR:black' lang='EN-US'>, <span lang='EN-US'><span lang='EN-US'>佇</span></span></span><span>頭殼內面充滿著鬼</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>王先生</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>驚的欲死。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>王先生遮時</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>想法</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>親像孫悟空</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>跳動萬千</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>變化無窮</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>真叫做進退維谷了。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「死鬼嗎</span><span style='FONT-FAMILY:Lucida Sans Unicode;COLOR:black' lang='EN-US'>?</span><span>卻又有了尾聲</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>活人吧</span><span style='FONT-FAMILY:Lucida Sans Unicode;COLOR:black' lang='EN-US'>?</span><span>哪會無影。」這兩</span><span>个問題<span lang='EN-US'>,</span></span><span style='FONT-FAMILY:Lucida Sans Unicode;COLOR:black' lang='EN-US'> <span lang='EN-US'><span lang='EN-US'>佇</span></span></span><span>王先生</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>心裡底爭論起來</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>最後呼伊生出探究</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>心理。伊假做真勇敢</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>模樣</span><span style='FONT-FAMILY:Lucida Sans Unicode;COLOR:black' lang='EN-US'>, <span lang='EN-US'><span lang='EN-US'>踅</span></span></span><span>過身四界看看</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>但是離不開兩</span><span>个字「</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>交懍恂</span></span></span><span>」。經由伊詳細聽時<span lang='EN-US'>,</span>這叫聲若親像是位籬外來</span><span style='FONT-FAMILY:Lucida Sans Unicode;COLOR:black' lang='EN-US'>ê,</span><span>根本就是活人</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>聲調</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>這陣伊才放心。此時伊行過去</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>真正有約四十多歲無熟似</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>村婦</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>和一</span><span>个十四五</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>少年</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>恬恬</span><span style='FONT-FAMILY:Lucida Sans Unicode;COLOR:black' lang='EN-US'>ê<span lang='EN-US'><span lang='EN-US'>徛</span></span><span lang='EN-US'><span lang='EN-US'>佇</span></span></span><span>遐。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>彼</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>村婦一看到王先生行來</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>這時陣</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>若親像犯人遇著赦免</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>患難遇著救星般</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>帶著一種歡喜</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>愉快</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>口氣</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>毋</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>嘛會使講是；一種可憐</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>口氣叫著</span><span style='FONT-FAMILY:Lucida Sans Unicode;COLOR:black' lang='EN-US'>:</span><span>「先生</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>」若親像羞怯</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>佮</span></span></span><span>畏懼</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>最後無勇氣</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>又閣縮轉去。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>王先生從頭到尾看一遍</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>只有看到村婦</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>身上穿一身藍布古衣</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>蓬著頭毛</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>赤腳；面上雖然有笑容</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>但是彼種瘦又閣帶青黃</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>面</span><span style='FONT-FAMILY:Lucida Sans Unicode;COLOR:black' lang='EN-US'>, <span lang='EN-US'><span lang='EN-US'>袂</span></span></span><span>當掩飾。---p396</span></font></font></p>
<div style='MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font color='#000000'> </font></span></div></div></td></tr></tbody></table></div></div><br /><small>Updated on <abbr class="updated" title="2012-04-26T02:03:49.259Z">&#22235;&#26376; 26, 2012</abbr> by <span class="author"><span class="vcard"><a class="fn" href="mailto:chienchienleelee@gmail.com">&#26446;&#33418;&#24935;</a></span></span> (<a href="../history.html">Version <span class="sites:revision">4</span></a>)</small><br /></div></div></body></html>