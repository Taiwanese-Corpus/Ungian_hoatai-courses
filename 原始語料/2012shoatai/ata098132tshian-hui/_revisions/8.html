<html><head><title>ATA098132&#26446;&#33418;&#24935; (Version 8)</title></head><body><div class="hentry webpage" id="https://sites.google.com/feeds/content/site/2012shoatai/247597768114406671"><h3><span class="entry-title">ATA098132&#26446;&#33418;&#24935;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'>
<div dir='ltr'>
<div style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><font size='4'><span>慈母</span><span style='FONT-FAMILY:Lucida Sans Unicode;COLOR:black' lang='EN-US'>ê </span><span>心-楊守愚</span></font></font></font></div>
<p style='MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><span><font color='#000000'><font style='BACKGROUND-COLOR:#ffffff'>   </font><font style='BACKGROUND-COLOR:#ffffff'> </font></font></span></span></p>
<div style='MARGIN:0cm 0cm 0pt'><span><font style='BACKGROUND-COLOR:#ffffff' color='#000000'>佇</font></span><font style='BACKGROUND-COLOR:#ffffff'><span style='COLOR:rgb(0,0,0)'>無聊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span style='COLOR:rgb(0,0,0)'>冬夜</span><span style='FONT-FAMILY:Lucida Sans Unicode;COLOR:black' lang='EN-US'>, </span><span style='COLOR:rgb(0,0,0)'>王先生趁月娘<span>佇</span></span><span style='COLOR:rgb(0,0,0)'>天頂</span><span style='FONT-FAMILY:Lucida Sans Unicode;COLOR:black' lang='EN-US'>,</span><span style='COLOR:rgb(0,0,0)'>天頂上攏無雲</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span style='COLOR:rgb(0,0,0)'>時陣</span><span style='FONT-FAMILY:Lucida Sans Unicode;COLOR:black' lang='EN-US'>,</span><span style='COLOR:rgb(0,0,0)'>一</span><span style='COLOR:rgb(0,0,0)'>个</span><span style='COLOR:rgb(0,0,0)'>人手提薰吹<span lang='EN-US'>,</span></span><span style='FONT-FAMILY:Lucida Sans Unicode;COLOR:black' lang='EN-US'> <span>佇</span></span><span style='COLOR:rgb(0,0,0)'>寬闊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span style='COLOR:rgb(0,0,0)'>中庭</span><span style='FONT-FAMILY:Lucida Sans Unicode;COLOR:black' lang='EN-US'>,行</span><font color='#000000'>來行</font><font color='#000000'>去</font><span style='FONT-FAMILY:Lucida Sans Unicode;COLOR:black' lang='EN-US'>,</span><font color='#000000'>感受</font><span style='COLOR:rgb(0,0,0)'>彼嚴寒之夜</span><span style='FONT-FAMILY:Lucida Sans Unicode;COLOR:black' lang='EN-US'>ê特別</span><span style='COLOR:rgb(0,0,0)'>。</span></font></div>
<div style='MARGIN:0cm 0cm 0pt'><font style='BACKGROUND-COLOR:#ffffff'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span style='COLOR:rgb(0,0,0)'>這時</span><span style='FONT-FAMILY:Lucida Sans Unicode;COLOR:black' lang='EN-US'>,</span><span style='COLOR:rgb(0,0,0)'>四界攏無人</span><span style='FONT-FAMILY:Lucida Sans Unicode;COLOR:black' lang='EN-US'>,</span><span style='COLOR:rgb(0,0,0)'>非常安靜</span><span style='FONT-FAMILY:Lucida Sans Unicode;COLOR:black' lang='EN-US'>,</span><font color='#000000'>干焦有</font><span style='COLOR:rgb(0,0,0)'>枝葉</span><span style='FONT-FAMILY:Lucida Sans Unicode;COLOR:black' lang='EN-US'>,</span><span style='COLOR:rgb(0,0,0)'>綴著彼聲音會刺人</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span style='COLOR:rgb(0,0,0)'>風</span><span style='FONT-FAMILY:Lucida Sans Unicode;COLOR:black' lang='EN-US'>,</span><span style='COLOR:rgb(0,0,0)'>佇</span><span style='COLOR:rgb(0,0,0)'>人</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span style='COLOR:rgb(0,0,0)'>頭頂上踅</span><span style='FONT-FAMILY:Lucida Sans Unicode;COLOR:black' lang='EN-US'>,</span><span style='COLOR:rgb(0,0,0)'>像蝴蝶</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>仝款</span></span></span><font color='#000000'>飛</font><span style='FONT-FAMILY:Lucida Sans Unicode;COLOR:black' lang='EN-US'>,</span><span style='COLOR:rgb(0,0,0)'>彼種淒厲</span><span style='FONT-FAMILY:Lucida Sans Unicode;COLOR:black' lang='EN-US'>,</span><span style='COLOR:rgb(0,0,0)'>悲哀</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span style='COLOR:rgb(0,0,0)'>聲音尤其會使表現出霧夜</span><span style='FONT-FAMILY:Lucida Sans Unicode;COLOR:black' lang='EN-US'>ê特別</span><span style='COLOR:rgb(0,0,0)'>。</span></font></div>
<p style='MARGIN:0cm 0cm 0pt'><font style='BACKGROUND-COLOR:#ffffff'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span style='COLOR:rgb(0,0,0)'>「啊</span><span style='FONT-FAMILY:Lucida Sans Unicode;COLOR:black' lang='EN-US'>!</span><span style='COLOR:rgb(0,0,0)'>今晚</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span style='COLOR:rgb(0,0,0)'>天色真</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>袂</span></span>bái!</span><font color='#000000'>」王先生</font><font color='#000000'>講</font><span style='FONT-FAMILY:Lucida Sans Unicode;COLOR:black' lang='EN-US'>,</span><font color='#000000'>看</font><span style='COLOR:rgb(0,0,0)'>天頂</span><span style='FONT-FAMILY:Lucida Sans Unicode;COLOR:black' lang='EN-US'>, <span lang='EN-US'><span lang='EN-US'>紲</span></span></span><span style='COLOR:rgb(0,0,0)'>來又閣一喙一喙食薰。</span></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>     <span>佇</span></span></span><span>這時</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>忽然間聽見</span><span style='FONT-FAMILY:Lucida Sans Unicode;COLOR:black' lang='EN-US'>ná</span><span>親像有人</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>佇</span></span></span><span>咧叫</span><span style='FONT-FAMILY:Lucida Sans Unicode;COLOR:black' lang='EN-US'>:</span><span>「先生</span><span style='FONT-FAMILY:Lucida Sans Unicode;COLOR:black' lang='EN-US'>! </span><span>王先生</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>」</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>聲音</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>走來伊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>耳仔內面。</span><span style='FONT-FAMILY:Lucida Sans Unicode;COLOR:black' lang='EN-US'>------p395</span></font></font></p>
<div style='MARGIN:0cm 0cm 0pt'><font style='BACKGROUND-COLOR:#ffffff'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span style='COLOR:rgb(0,0,0)'>王先生翻頭</span><span style='FONT-FAMILY:Lucida Sans Unicode;COLOR:black' lang='EN-US'>,</span><span style='COLOR:rgb(0,0,0)'>四界看看</span><span style='FONT-FAMILY:Lucida Sans Unicode;COLOR:black' lang='EN-US'>,</span><span style='COLOR:rgb(0,0,0)'>攏無看到</span><span style='COLOR:rgb(0,0,0)'>半</span><font color='#000000'>个人；伊當做</font><font color='#000000'>「是咧叫別人吧</font><span style='COLOR:rgb(0,0,0)' lang='EN-US'>?</span><font color='#000000'>」</font><span style='FONT-FAMILY:Lucida Sans Unicode;COLOR:black' lang='EN-US'> </span><span style='COLOR:rgb(0,0,0)'>又閣一喙一喙食薰。</span></font></div>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>再一小時</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>王先生想欲走去內面</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>背後又閣是「先生</span><span style='FONT-FAMILY:Lucida Sans Unicode;COLOR:black' lang='EN-US'>! </span><span>王先生呀</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>」咧叫。因為按呢</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>乎王先生驚著</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>「聞之有聲</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>視之無形」</span><span style='FONT-FAMILY:Lucida Sans Unicode;COLOR:black' lang='EN-US'>, <span lang='EN-US'><span lang='EN-US'>佇</span></span></span><span>頭殼內面充滿著鬼</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>王先生</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>驚的欲死。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>王先生遮時</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>想法</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>親像孫悟空</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>跳動萬千</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>變化無窮</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>真叫做進退維谷了。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「死鬼嗎</span><span style='FONT-FAMILY:Lucida Sans Unicode;COLOR:black' lang='EN-US'>?</span><span>卻又有了尾聲</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>活人吧</span><span style='FONT-FAMILY:Lucida Sans Unicode;COLOR:black' lang='EN-US'>?</span><span>哪會無影。」這兩</span><span>个問題<span lang='EN-US'>,</span></span><span style='FONT-FAMILY:Lucida Sans Unicode;COLOR:black' lang='EN-US'> <span lang='EN-US'><span lang='EN-US'>佇</span></span></span><span>王先生</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>心裡底爭論起來</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>最後呼伊生出探究</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>心理。伊假做真勇敢</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>模樣</span><span style='FONT-FAMILY:Lucida Sans Unicode;COLOR:black' lang='EN-US'>, <span lang='EN-US'><span lang='EN-US'>踅</span></span></span><span>過身四界看看</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>但是離不開兩</span><span>个字「</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>交懍恂</span></span></span><span>」。經由伊詳細聽時<span lang='EN-US'>,</span>這叫聲若親像是位籬外來</span><span style='FONT-FAMILY:Lucida Sans Unicode;COLOR:black' lang='EN-US'>ê,</span><span>根本就是活人</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>聲調</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>這陣伊才放心。此時伊行過去</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>真正有約四十多歲無熟似</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>村婦</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>和一</span><span>个十四五</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>少年</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>恬恬</span><span style='FONT-FAMILY:Lucida Sans Unicode;COLOR:black' lang='EN-US'>ê<span lang='EN-US'><span lang='EN-US'>徛</span></span><span lang='EN-US'><span lang='EN-US'>佇</span></span></span><span>遐。</span></font></font></p>
<p style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>彼</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>村婦一看到王先生行來</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>這時陣</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>若親像犯人遇著赦免</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>患難遇著救星般</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>帶著一種歡喜</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>愉快</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>口氣</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>毋</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>嘛會使講是；一種可憐</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>口氣叫著</span><span style='FONT-FAMILY:Lucida Sans Unicode;COLOR:black' lang='EN-US'>:</span><span>「先生</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>」若親像羞怯</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>佮</span></span></span><span>畏懼</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>最後無勇氣</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>又閣縮轉去。</span></font></font></p>
<div style='MARGIN:0cm 0cm 0pt'><font style='BACKGROUND-COLOR:#ffffff'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>王先生從頭到尾看一遍</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>只有看到村婦</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>身上穿一身藍布古衣</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>蓬著頭毛</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>赤腳；面上雖然有笑容</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>但是彼種瘦又閣帶青黃</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>面</span><span style='FONT-FAMILY:Lucida Sans Unicode;COLOR:black' lang='EN-US'>, <span lang='EN-US'><span lang='EN-US'>袂</span></span></span><span>當掩飾。---p396</span></font></font></div>
<div style='MARGIN:0cm 0cm 0pt'> </div>
<div style='MARGIN:0cm 0cm 0pt'>  
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'>,</span><span>就是彼</span><span>个少年<span lang='EN-US'>,</span></span><span style='FONT-FAMILY:Lucida Sans Unicode;COLOR:black' lang='EN-US'> </span><span>嘛佮伊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>媽媽共款</span><span style='FONT-FAMILY:Lucida Sans Unicode;COLOR:black' lang='EN-US'>, </span><span>毋過面皮比伊深黑一點。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「做啥物代誌</span><span style='FONT-FAMILY:Lucida Sans Unicode;COLOR:black' lang='EN-US'>?</span><span>」王先生殷勤</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>問。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「來揣梅香</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>」</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「恁是佗位來</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span lang='EN-US'>?</span><span style='FONT-FAMILY:Lucida Sans Unicode;COLOR:black' lang='EN-US'> </span><span>揣伊啥物代誌</span><span style='FONT-FAMILY:Lucida Sans Unicode;COLOR:black' lang='EN-US'>?</span><span>」</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「我是伊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>親生阿母</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>是住</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>佇</span></span></span><span>面頭前彼</span><span>个村。</span><span>」喙講閣用手比彼</span><span>个少年<span lang='EN-US'>:</span>「這个就是伊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>弟弟</span><span>，<span lang='EN-US'>……</span></span><span>阮真久無見過</span><span>伊<span lang='EN-US'>,</span>這馬就想欲看伊，……先生<span lang='EN-US'>!</span>就麻煩你啊<span lang='EN-US'>,</span>叫伊出來<span lang='EN-US'>!</span>……好嗎<span lang='EN-US'>?</span></span><span>」講話時<span lang='EN-US'>,</span>面上出現期待个模樣。</span></font></p>
<p style='MARGIN:0cm 0cm 0pt'><font color='#000000'><span lang='EN-US'><span>    </span></span><span>王先生做人攏真親切<span lang='EN-US'>,</span>這每一个人攏知影<span lang='EN-US'>,</span>所以對這位村婦<span lang='EN-US'>,</span>自然是欲當毋管<span lang='EN-US'>;</span>閣再講是欲來揣梅香<span lang='EN-US'>,</span>又閣是梅香</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>親身阿母</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>哪有不肯之理</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>煞來答應。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「裡面請坐</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>我去吩咐。」王先生請村婦入內。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「長興嫂</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>麻煩你招待這位阿嫂裡面坐</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>我去通知梅香</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>叫伊出來</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>」王先生將村婦交給長興嫂</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>家己走去裡面。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>長興嫂是共伊租屋住</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>一位中年婦人<span lang='EN-US'>,</span>伊是住</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>佇</span></span></span><span>頭前</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>小客廳裡面</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>房間</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>這時陣聽到王先生拜託伊招待女客</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>嘛就應聲出來。彼</span><span>个村婦</span><span>佮長興嫂</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>佇</span></span></span><span>小客廳坐咧等。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>王先生一爿食薰</span><span style='FONT-FAMILY:Lucida Sans Unicode;COLOR:black' lang='EN-US'>, </span><span>一爿走來內廳</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>行到樓下時</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>拄好見到梅香位裡面出來。</span><span style='FONT-FAMILY:Lucida Sans Unicode;COLOR:black' lang='EN-US'>-p397</span></font></p>
<p style='MARGIN:0cm 0cm 0pt'><font color='#000000'><span lang='EN-US'><span>    </span></span><span>「梅香<span lang='EN-US'>!</span>外口有一位中年婦人<span lang='EN-US'>,</span>伊講是你</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>親生阿母</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>想欲見你</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>緊出去見伊</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>」王先生吩咐梅香<span lang='EN-US'>,</span>了後入去家己</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>房間。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「啊……」梅香生驚</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>講。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「梅香</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>梅香</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>來來</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>我是不准你出去見伊</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>逐家攏講</span><span style='FONT-FAMILY:Lucida Sans Unicode;COLOR:black' lang='EN-US'>:</span><span>『賣田無田頭行</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>賣囝無叫囝名』閣再講你是一</span><span>个賣予人做小婢</span><span style='FONT-FAMILY:Lucida Sans Unicode;COLOR:black' lang='EN-US'>ê,</span><span>知影無</span><span style='FONT-FAMILY:Lucida Sans Unicode;COLOR:black' lang='EN-US'>?</span><span>聽見無</span><span style='FONT-FAMILY:Lucida Sans Unicode;COLOR:black' lang='EN-US'>?</span><span>」這是二奶奶</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>聲音</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>伊本來徛</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>佇</span></span></span><span>內廳看伊寶貝囝耍</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>一聽到伊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>大伯王先生講梅香</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>阿母欲找伊—梅香—就擺起姑娘、奶奶</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>架勢<span lang='EN-US'>,</span>展現主婦</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>威風</span><span>。</span></font></p>
<p style='MARGIN:0cm 0cm 0pt'><font color='#000000'><span lang='EN-US'><span>    </span></span><span>「哼哼<span lang='EN-US'>!</span></span><span>恁兜</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>母親</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>眼睛嘛真大</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>伊看你這馬已經紅啊</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>已經升做姨太太</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>就欲來『展草揣親』</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>但是……哼哼</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>不准你去</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>」二奶奶叮嚀梅香<span lang='EN-US'>,</span>猶閣毋放心<span lang='EN-US'>;</span>閣叫一个奶媽監視伊。</span></font></p>
<p style='MARGIN:0cm 0cm 0pt'><font color='#000000'><span lang='EN-US'><span>  </span></span><span>「姑娘<span lang='EN-US'>!</span>」梅香說<span lang='EN-US'>:</span>「啥人願意出去見伊咧<span lang='EN-US'>?</span>伊</span><span>彼</span><span>个</span><span>袂見笑</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>查某</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>啥人欲認伊做親生老母</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>啥人想欲出去見伊咧</span><span style='FONT-FAMILY:Lucida Sans Unicode;COLOR:black' lang='EN-US'>?</span><span>」了後裝做無代誌<span lang='EN-US'>,</span>行去別位。</span></font></p>
<p style='MARGIN:0cm 0cm 0pt'><font color='#000000'><span lang='EN-US'><span>   </span></span><span>閣來<span lang='EN-US'>,</span></span><span style='FONT-FAMILY:Lucida Sans Unicode;COLOR:black' lang='EN-US'> </span><span>彼</span><span>个村婦<span lang='EN-US'>,</span>一直咧等攏無見到伊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>梅香出來</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>村婦等到就欲無耐心</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>不得已</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>只好請坐佇邊仔長櫈上</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>長興嫂幫忙</span><span style='FONT-FAMILY:Lucida Sans Unicode;COLOR:black' lang='EN-US'>:</span><span>「阿嫂</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>王先生出去遐爾久</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>爲啥物猶無見梅香出來</span><span style='FONT-FAMILY:Lucida Sans Unicode;COLOR:black' lang='EN-US'>?</span><span>毋知影是安怎一回事</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>麻煩阿嫂替我走一逝</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>叫伊出來</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>好無</span><span style='FONT-FAMILY:Lucida Sans Unicode;COLOR:black' lang='EN-US'>!?</span><span>」....</span><span style='FONT-FAMILY:Lucida Sans Unicode;COLOR:black' lang='EN-US'>p398</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>長興嫂頂頭</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>真緊就走入去。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>過一寡時間</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>長興嫂猶閣走出來講</span><span style='FONT-FAMILY:Lucida Sans Unicode;COLOR:black' lang='EN-US'>:</span><span>「伊講陪囡仔睏</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>無時間會當出來</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>請坐咧等</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>大概</span><span style='FONT-FAMILY:Lucida Sans Unicode;COLOR:black' lang='EN-US'> </span><span>囝睏熟</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>就隨來。」講完</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>就坐咧。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「閣坐一咧</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>等咧就來。」老媽嘛來插喙講。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>這位慈愛</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>母親</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>因為真思念伊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>囝</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>毋驚等</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>干焦佇遐靜靜等候。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>這時陣</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>王家</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>大小攏知影</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>就走出來</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>欲看梅香</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>親生阿母。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「梅香毋是坐佇內廳嗎</span><span style='FONT-FAMILY:Lucida Sans Unicode;COLOR:black' lang='EN-US'>?</span><span>哪會講陪囡仔睏</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>實在是無情無義</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>」徛</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>佇</span></span></span><span>邊仔</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>紫英姐佮伊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>女伴偷偷講。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「啊</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>梅香嘛對別人毋好</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>看袂起別人</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>連家己</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>生母嘛如此。」柳嫂講。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>「抑是是伊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>姑娘不准伊出來嘛毋知</span><span style='FONT-FAMILY:Lucida Sans Unicode;COLOR:black' lang='EN-US'>?</span><span>」這是一</span><span>个白頭毛</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>定保嬸講。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>林二嫂嘛插喙講</span><span style='FONT-FAMILY:Lucida Sans Unicode;COLOR:black' lang='EN-US'>:</span><span>「伊</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>母親真袂見笑</span><span style='FONT-FAMILY:Lucida Sans Unicode;COLOR:black' lang='EN-US'>!</span><span>想袂到伊敢來『展草找親』」。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>你一句</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>伊一舌</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>有</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>評東</span><span style='FONT-FAMILY:Lucida Sans Unicode;COLOR:black' lang='EN-US'>, </span><span>有</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>評西</span><span style='FONT-FAMILY:Lucida Sans Unicode;COLOR:black' lang='EN-US'>;</span><span>嘛有幾</span><span style='FONT-FAMILY:Lucida Sans Unicode;COLOR:black' lang='EN-US'>ê</span><span>徛</span><span style='FONT-FAMILY:Lucida Sans Unicode;COLOR:black' lang='EN-US'><span lang='EN-US'><span lang='EN-US'>佇</span></span></span><span>外口偷聽。</span></font></p>
<p style='MARGIN:0cm 0cm 0pt'><font color='#000000'><span style='FONT-FAMILY:Lucida Sans Unicode;COLOR:black' lang='EN-US'><span>    </span></span><span>時鐘已經鐺鐺……敲九擺</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>梅香猶袂出來。彼</span><span>个村婦一直看時鐘<span lang='EN-US'>,</span>一直等<span lang='EN-US'>,</span>坐到無耐性<span lang='EN-US'>,</span>別人閣無</span><span>佮伊講話</span><span style='FONT-FAMILY:Lucida Sans Unicode;COLOR:black' lang='EN-US'>,</span><span>老實講</span><span style='FONT-FAMILY:Lucida Sans Unicode;COLOR:black' lang='EN-US'>:</span><span>就是伊嘛毋敢佮別人講話，</span><span style='FONT-FAMILY:Lucida Sans Unicode;COLOR:black' lang='EN-US'>…p399</span></font></p></div>
<div style='MARGIN:0cm 0cm 0pt'><span style='FONT-FAMILY:Lucida Sans Unicode;COLOR:black' lang='EN-US'><font color='#000000'> </font></span></div></div></td></tr></tbody></table></div></div><br /><small>Updated on <abbr class="updated" title="2012-05-25T03:04:32.325Z">&#20116;&#26376; 25, 2012</abbr> by <span class="author"><span class="vcard"><a class="fn" href="mailto:chienchienleelee@gmail.com">&#26446;&#33418;&#24935;</a></span></span> (<a href="../history.html">Version <span class="sites:revision">8</span></a>)</small><br /></div></div></body></html>