<html><head><title>ATA100133&#27449;&#33593; (Version 3)</title></head><body><div class="hentry webpage" id="https://sites.google.com/feeds/content/site/2014shoatai/6408658236645163814"><h3><span class="entry-title">ATA100133&#27449;&#33593;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-indent:27.0pt;text-autospace:none'><span style='font-size:13.5pt;font-family:標楷體'><font color='#073763'>對著祭典的日子就欲到矣，就算是無月娘的暗暝，庄頭裡的少年也會用火照光來練習弄獅，所以埕斗也總是有人佇遐嘻嘻嘩嘩。不管按怎講，鑼鼓陣佮弄獅攏是祭典時上有看頭的。少年囝仔干焦認定這是出頭的好機會，所以人人攏佇拍拚練功夫，所以對埕斗的四界攏傳來刷刷的弄拳聲。</font></span></p>

<p style='text-indent:27.0pt;text-autospace:none'><span style='font-size:13.5pt;font-family:標楷體'><font color='#073763'>阿源的阿爹一向就是一个迷功夫的人，所以只要是練功夫的時陣，阿源就會使得到許可，出去外口。平常時暗頓食過，干焦會使歇睏一點鐘久，就愛開始溫習輪語。冊讀甲差不多矣，總是以為會使歇睏，就會對大廳探出半粒頭，想欲知影大人咧講的笑談，毋過只要予阿爹發現，伊就會講：囝仔人緊去歇睏，明仔載閣愛早起上「書房」。所以，阿源總是向望祭典佮有月娘的暗暝。</font></span></p>

<p style='text-indent:27.0pt;text-autospace:none'><span style='font-size:13.5pt;font-family:標楷體'><font color='#073763'>阿源的阿爹雖然真恰意功夫，毋過聽講伊的阿祖也是認為文比武閣較有路用，所以想欲予阿源的阿爹變做一个文秀才，逼伊覕佇書房內，毋肯予伊出去外口。阿爸雖然講予關佇書房哩，毋過伊毋是啄龜，就是佇頭殼內底咧想伊練過的拳法，家己就哼哼唧唧練起來。結果啊，文也好武也好，攏是一个半路師──有時陣阿爸也會按呢向阿源哭呻。也是因為按呢，阿爸才無一定強逼阿源練武。</font></span></p>

<p><span style='font-size:13.5pt;font-family:標楷體'><font color='#073763'>    「阿源會使自由讀冊，比起恁阿爸來講是幸福濟啊。」</font></span></p>

<p><font color='#073763'><span style='font-size:13.5pt;font-family:標楷體'>    有一擺過年返來後頭厝的阿姑按呢向阿源講，阿源也感覺</span><span style='font-size:13.5pt;font-family:標楷體'>好佳哉無早生幾年。</span></font></p>

<p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「敢若會記得</span><span style='font-size:13.5pt;font-family:標楷體'>恁阿爸像你這个歲的時，定定予拍甲大吼呢。</span><span style='font-size:13.5pt;font-family:標楷體'>」</span></font></p>

<p><font color='#073763'><span style='font-size:13.5pt;font-family:標楷體' lang='EN-US'>    </span><span style='font-size:13.5pt;font-family:標楷體'>阿姑閣按呢講。比也是古早古早的代誌啊，這馬厝裡過了毋好，無閣有像過去彼種大家族的制度來維持一个家的款，甚至連必須愛栽培大漢後生予伊做官的傳統也消失啊。古早有一个好額人兜，假使厝裡無官老爺，財產就敢若失去保障，予人感覺無保險。較早確實有這種無自然的教育方法，毋過這馬連山裡的庄頭也咧高吼日本文明，所以阿姑所講的話，在阿源聽起來就像咧講故事</span><span style='font-size:13.5pt;font-family:標楷體'>仝款。毋過阿源佮伊的阿爸無仝，看到人咧練功夫，家己煞無想欲練。佇大家面頭前，出手出跤出力拍拚弄拳，就敢若人皮影戲內底的角色按呢舞弄跤手功夫，伊感覺足歹勢，實在無辦法練。伊甘焦洽意佇有月娘的暗時，佇</span><span style='font-size:13.5pt;font-family:標楷體'>埕斗內看一大群少年人吵吵鬧鬧的模樣。另外閣有一點就是會使離開阿爸的目</span><span style='font-size:13.5pt;font-family:標楷體'>睭，自由自在佇人影當中來回行咧</span><span style='font-size:13.5pt;font-family:標楷體' lang='EN-US'><img width='24' src='javascript:void(0);' height='24' alt='描述: http://twblg.dict.edu.tw/holodict_new/fontPics/F52D.gif'/></span><span style='font-size:13.5pt;font-family:標楷體'>迌，這也是伊真意愛的一件代誌。猶毋過，祭典若過，庄頭內就閣回復安靜。伊真想欲對彼的戲班走。也是因為按呢，逐擺拄到有月娘的暗時，少年人就像仔雄雄想起來仝款，作夥去阿源</span><span style='font-size:13.5pt;font-family:標楷體' lang='EN-US'><img width='24' src='javascript:void(0);' height='24' alt='描述: http://twblg.dict.edu.tw/holodict_new/fontPics/E701.gif'/></span><span style='font-size:13.5pt;font-family:標楷體'>兜的</span><span style='font-size:13.5pt;font-family:標楷體'>埕斗。按呢的暗時，也是阿源上快樂的時陣。書房裡的同學會來，連佮伊</span><span style='font-size:13.5pt;font-family:標楷體'>仝年的書房先生的查某囝阿蟬也會來。阿蟬每一擺來攏一定會徛佇阿源的身軀邊，看到趣味的代誌就偷偷仔搝阿源的衫，偷偷仔笑，這予阿源感覺佮伊真相倚。但是阿源總感覺阿蟬的背後寫著「先生的千金」幾个字，袂使真大方咧講話。所已逐擺阿嬋共伊講啥，就親向先生吩咐了啥物工課仝款。阿嬋這爿煞是感覺阿源總是假做老步定的款，定定用伊親像細漢查某囡仔天真的模樣，愛伊做遮做彼。四面攏是山的這个庄頭，每一擺月娘升起來的時陣，就會有夠光，光甲像佇面桶內底裝了月娘仝款。林仔內變做是黑影，恬恬又閣神秘咧佇遐。三不五時，有少年人的聲傳過來。阿嬋的面予月娘照咧，佇一大陣人中間感覺特別清楚。</span></font></p>

<p><font color='#073763'><span style='font-size:13.5pt;font-family:標楷體' lang='EN-US'>    </span><span style='font-size:13.5pt;font-family:標楷體'>「阿源仔，我欲做你的太太。」</span></font></p>

<p><font color='#073763'><span style='font-size:13.5pt;font-family:標楷體' lang='EN-US'>    </span><span style='font-size:13.5pt;font-family:標楷體'>有一擺，阿源予人揣去</span><span style='font-size:13.5pt;font-family:標楷體'>扮公伙仔，伊心內真忐忑，對佇阿嬋後面行去。他留心咧看先生是毋是有咧注意伊，阿嬋煞一點仔也毋要緊咧牽著阿源的手就走。阿嬋講欲去園裡咧覕雨的厝遐。阿源感覺無意無意。伊只是無願意看到阿嬋失望，佇阿嬋所吩咐的所在這徛一睏仔，彼坐一睏仔，學著新郎官的模樣行。阿源定定感覺，這呢任性的阿嬋閣嚴格的先生，父仔囝竟然會生活鬥陣，真是奇怪。凡勢是先生傷過寵查某囝，無法度出手拍伊吧，伊按呢想。阿嬋的阿爸佮我的阿爸，到底是佗一个佮較疼囝仔咧？阿源也按呢想過。當然這並毋是因為阿嬋是一个細漢查某囡仔才按呢，對伊的小弟，阿嬋的阿爸也是仝款態度。按呢一直想咧，伊閣雄雄想到阿嬋大漢以後，凡勢真正欲來做我的太太咧。毋過，阿嬋的阿爸雖然嚴格，佮阿源的阿爸煞干焦是真好的朋友，佇路裡拄到，也會和和氣氣互相關心，這也予阿源更加感覺伊佮阿嬋中間確實是有關連的。阿源的阿爸逐擺拄到先生，一定會請一對學生較嚴格仔。這就像仔阿爸咧煽動歹性地的先生，阿源驚予同學聽著筆款話。伊真毋希望有人甲伊講：恁阿爸真歹。阿源閣煩惱，恁對阿爸的怨恨會加去伊的頭殼頂。因為阿源有這款的心情，所以佇書房內伊一直事一个好學生，閣大家攏真好做夥，也敢若受到先生的疼痛。住阿源的新內，伊是想欲補償阿爸的歹處，所以從來毋捌佮同學相拍。也因為按呢被認定是一个軟汫的囝仔。逐擺看到同學予先生拍甲吼起來，伊就感覺心肝結規丸。毋過當伊單獨佮阿嬋</span><span style='font-size:13.5pt;font-family:標楷體'>做伙的時，阿嬋獎助學校上洽意的就是阿源，予阿源完全毋敢閣看阿嬋。阿嬋看起來真巧，毋過工課煞無講足好，所以有的時陣阿源會懷疑阿嬋是毋是傷過</span><span style='font-size:13.5pt;font-family:標楷體'>狡怪。由其是阿嬋今年九歲的彼个肥軟小弟，憨甲予人想欲叫伊一聲憨呆。雖然按呢，煞也毋捌看過先生打過<span lang='EN-US'><img width='24' src='javascript:void(0);' height='24' alt='描述: http://twblg.dict.edu.tw/holodict_new/fontPics/E701.gif'/></span>。伊有時也會佇心內偷想：到底也是人的囝仔愛好好仔教吧。毋管按怎，阿源真希望會使去山跤街路頂的公學校去讀冊，戴著帽仔，講一喙連轉的「國語」，好好仔驚一下這的庄跤倯。聽著彼的「內地人」咧講話，老是聽到克、魯、斯、卡四个音，所以書房內的同學咧假囂俳的時總是會講克魯斯卡。<span lang='EN-US'><img width='24' src='javascript:void(0);' height='24' alt='描述: http://twblg.dict.edu.tw/holodict_new/fontPics/E701.gif'/></span>先講克魯斯卡，然後用臺灣話講挈番仔火來，彼模樣，真是囂俳。</span></font></p>

<p><font color='#073763'><span style='font-size:13.5pt;font-family:標楷體' lang='EN-US'>    </span><span style='font-size:13.5pt;font-family:標楷體'>「</span><span style='font-size:13.5pt;font-family:標楷體'>克魯斯卡挈番仔火來。」</span></font></p>

<p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>毋過甘焦是克魯斯卡實在是無夠，總感覺講的毋是「國語」。阿源足想欲看有圖畫的冊，也希望會使佇</span><span style='font-size:13.5pt;font-family:標楷體'>埕斗內底正是咧耍──就是講：得到允准，佇埕斗內大吵大鬧。也希望得到會使唱歌的公認，大唱一捆仔。更加希望畫筆來畫各種物件。這種學校的讀冊生活就是伊所希望的。干焦因為書房的教育方式傷過單調。佇遐，先生一工予同學用紅筆點四擺教你讀。這就是「授書」。當然啦，這講四擺，也干焦是庄頭內的囝仔，對山裡來的囝仔只要三擺。上早的一擺叫做早學，早頓前差不多五點左右就愛上書房，同學輪流煮茶，然後去請先生。先生的厝就佇書房隔壁，必須愛去請，這也就是去講準備好矣的意思。佇燃滾水的時，另外一個同學</span><span style='font-size:13.5pt;font-family:標楷體'>摒掃。茶好矣，先供奉一杯佇孔子壇頂，另外一杯下佇先生的位的桌頂，然後才去請先生。先生拄睏醒，一面啉茶一面食菸，就佇這个時陣同學大聲唸起來，先生向逐家宣布：逐家將冊挈過來。這時，讀冊聲停矣，同學將掀開的冊抱佇胸坎前，一个一个行到先生的桌邊。有自信的先徛出來，唸予先生聽。讀煞，先生就挈起紅筆，發出帶有鼻音的聲讀。攏煞以後，先生就佇遐食著菸講：猶閣有袂小的會使提來問。等一捆仔，攏無人出來問，先生就行出去矣，同學也一个一个向孔子拜，一个仔一个返去。透早的日頭將厝攏照甲紅記記，家家戶戶攏會使看到家庭主婦咧飼雞。</span></font></p>

<p><span style='font-size:13.5pt;font-family:標楷體' lang='EN-US'><font color='#073763'>    </font></span></p></div></td></tr></tbody></table></div></div><br /><small>Updated on <abbr class="updated" title="2014-04-21T16:18:51.162Z">&#22235;&#26376; 21, 2014</abbr> by <span class="author"><span class="vcard"><a class="fn" href="mailto:graceland5757@gmail.com">&#38515;&#24605;&#31310;</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>