<html><head><title>ATA100133&#27449;&#33593; (Version 6)</title></head><body><div class="hentry webpage" id="https://sites.google.com/feeds/content/site/2014shoatai/6408658236645163814"><h3><span class="entry-title">ATA100133&#27449;&#33593;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-indent:27.0pt;text-autospace:none'><span style='font-size:13.5pt;font-family:標楷體'><font color='#ff0000'>對</font><font color='#073763'>著祭典的日子就欲到矣，就算是無月娘的暗暝，庄頭</font><font color='#ff0000'>裡</font><font color='#073763'>的少年也會用火照光來練習弄獅，所以埕斗也總是有人佇遐嘻嘻嘩嘩。</font><font color='#ff0000'>不</font><font color='#073763'>管按怎講，鑼鼓陣佮弄獅攏是祭典時上有看頭的。少年</font><font color='#ff0000'>囝</font><font color='#073763'>仔干焦認定這是出頭的好機會，所以人人</font><font color='#0000ff'>攏佇拍拚</font><font color='#073763'>練功夫，所以對埕斗的四界攏傳來刷刷的弄拳聲。</font></span></p>

<p style='text-indent:27.0pt;text-autospace:none'><span style='font-size:13.5pt;font-family:標楷體'><font color='#073763'>阿源的阿爹一向就是一个迷功夫的人，所以只要是練功夫的時陣，阿源就會使得</font><font color='#ff0000'>到</font><font color='#073763'>許可，出去外口。平常時暗頓食過，干焦會使歇睏一點鐘久，就愛開始溫習</font><font color='#ff0000'>輪</font><font color='#073763'>語。</font><font color='#0000ff'>冊讀甲差不多矣</font><font color='#073763'>，總是</font><font color='#ff0000'>以為</font><font color='#073763'>會使歇睏，就會對大廳探出半粒頭，想欲知影大人咧講的笑談，毋過只要予阿爹發現，伊就會講：</font><font color='#ff0000'>囝</font><font color='#073763'>仔人緊去歇睏，明仔載閣愛早起上「書房」。所以，阿源總是向望祭典佮有月娘的暗暝。</font></span></p>

<p style='text-indent:27.0pt;text-autospace:none'><span style='font-size:13.5pt;font-family:標楷體'><font color='#073763'>阿源的阿爹雖然真</font><font color='#ff0000'>恰</font><font color='#073763'>意功夫，毋過聽講伊的阿祖也是認為文比武閣較有路用，所以想欲予阿源的阿爹變做一个文秀才，逼伊覕佇書房內，毋肯予伊出去外口。阿爸雖然講予關佇書房</font><font color='#ff0000'>哩</font><font color='#073763'>，毋過伊毋是啄龜，就是佇頭殼內底咧想伊練過的拳法，家己就哼哼唧唧練起來。結果啊，文也好武也好，攏是一个半路師──有時陣阿爸也會按呢向阿源哭呻。也是因為按呢，阿爸才無一定強逼阿源練武。</font></span></p>

<p><span style='font-size:13.5pt;font-family:標楷體'><font color='#073763'>    「阿源會使自由讀冊，比起恁阿爸來講</font><font color='#0000ff'>是幸福濟啊</font><font color='#073763'>。」</font></span></p>

<p><span style='font-size:13.5pt;font-family:標楷體'><font color='#073763'>    有一擺過年</font><font color='#ff0000'>返</font><font color='#073763'>來後頭厝的阿姑按呢向阿源講，阿源也感覺</font></span><span style='color:rgb(7,55,99);font-size:13.5pt;font-family:標楷體'>好佳哉無早生幾年。</span></p>

<p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「敢若會記得</span><span style='font-size:13.5pt;font-family:標楷體'>恁阿爸像你這个歲的時，定定予拍甲大吼呢。</span><span style='font-size:13.5pt;font-family:標楷體'>」</span></font></p>

<p><span style='color:rgb(7,55,99);font-size:13.5pt;font-family:標楷體' lang='EN-US'>    </span><span style='font-size:13.5pt;font-family:標楷體'><font color='#073763'>阿姑閣按呢講。</font><font color='#ff0000'>比</font><font color='#073763'>也是古早古早的代誌啊，這馬厝裡過了毋好，無閣有像過去彼種大家族的制度來維持一个家的款，甚至連必須愛栽培大漢後生予伊做官的傳統也消失</font><font color='#ff0000'>啊</font><font color='#073763'>。古早有一个好額人兜，假使厝裡無官老爺，財產就敢若失去保障，予人感覺無保險。較早確實有這種無自然的教育方法，毋過這馬連山裡的庄頭也咧</font><font color='#0000ff'>高吼日本文明</font><font color='#073763'>，所以阿姑所講的話，在阿源聽起來就像咧講故事</font></span><span style='color:rgb(7,55,99);font-size:13.5pt;font-family:標楷體'>仝款。毋過阿源佮伊的阿爸無仝，看</span><span style='font-size:13.5pt;font-family:標楷體'><font color='#ff0000'>到</font></span><span style='color:rgb(7,55,99);font-size:13.5pt;font-family:標楷體'>人咧練功夫，家己煞無想欲練。佇</span><span style='font-size:13.5pt;font-family:標楷體'><font color='#ff0000'>大</font></span><span style='color:rgb(7,55,99);font-size:13.5pt;font-family:標楷體'>家面頭前，出手出跤出力拍拚弄拳，就敢若人皮影戲內底的角色按呢舞弄跤手功夫，伊感覺足歹勢，實在無辦法練。伊</span><span style='font-size:13.5pt;font-family:標楷體'><font color='#ff0000'>甘</font></span><span style='color:rgb(7,55,99);font-size:13.5pt;font-family:標楷體'>焦</span><span style='font-size:13.5pt;font-family:標楷體'><font color='#ff0000'>洽</font></span><span style='color:rgb(7,55,99);font-size:13.5pt;font-family:標楷體'>意佇有月娘的暗時，佇</span><span style='color:rgb(7,55,99);font-size:13.5pt;font-family:標楷體'>埕斗內看一大群少年人吵吵鬧鬧的模樣。另外閣有一點就是會使離開阿爸的目</span><span style='color:rgb(7,55,99);font-size:13.5pt;font-family:標楷體'>睭，自由自在佇人影當中來回行咧tshit</span><span style='color:rgb(7,55,99);font-size:13.5pt;font-family:標楷體'>迌，這也是伊真意愛的一件代誌。猶毋過，祭典若過，庄頭內就閣回復安靜。伊真想欲</span><span style='font-size:13.5pt;font-family:標楷體'><font color='#ff0000'>對</font></span><span style='color:rgb(7,55,99);font-size:13.5pt;font-family:標楷體'>彼的戲班走。也是因為按呢，逐擺拄</span><span style='font-size:13.5pt;font-family:標楷體'><font color='#ff0000'>到</font></span><span style='color:rgb(7,55,99);font-size:13.5pt;font-family:標楷體'>有月娘的暗時，少年人就像仔雄雄想起來仝款，作夥去阿源in</span><span style='color:rgb(7,55,99);font-size:13.5pt;font-family:標楷體'>兜的</span><span style='color:rgb(7,55,99);font-size:13.5pt;font-family:標楷體'>埕斗。按呢的暗時，也是阿源上快樂的時陣。書房裡的同學會來，連佮伊</span><span style='color:rgb(7,55,99);font-size:13.5pt;font-family:標楷體'>仝年的書房先生的查某囝阿</span><span style='font-size:13.5pt;font-family:標楷體'><font color='#ff0000'>蟬</font></span><span style='color:rgb(7,55,99);font-size:13.5pt;font-family:標楷體'>也會來。阿</span><span style='font-size:13.5pt;font-family:標楷體'><font color='#ff0000'>蟬</font></span><span style='color:rgb(7,55,99);font-size:13.5pt;font-family:標楷體'>每一擺來攏一定會徛佇阿源的身軀邊，看</span><span style='font-size:13.5pt;font-family:標楷體'><font color='#ff0000'>到</font></span><span style='color:rgb(7,55,99);font-size:13.5pt;font-family:標楷體'>趣味的代誌就偷偷仔搝阿源的衫，偷偷仔笑，這予阿源感覺佮伊真相倚。但是阿源總感覺阿蟬的背後寫著「先生的千金」幾个字，袂使真大方咧講話。所</span><span style='font-size:13.5pt;font-family:標楷體'><font color='#ff0000'>已</font></span><span style='color:rgb(7,55,99);font-size:13.5pt;font-family:標楷體'>逐擺阿</span><span style='font-size:13.5pt;font-family:標楷體'><font color='#000000'>嬋</font></span><span style='color:rgb(7,55,99);font-size:13.5pt;font-family:標楷體'>共伊講啥，就親向先生吩咐了啥物工課仝款。阿</span><span style='font-size:13.5pt;font-family:標楷體'><font color='#000000'>嬋</font></span><span style='color:rgb(7,55,99);font-size:13.5pt;font-family:標楷體'>這爿煞是感覺阿源總是假做老步定的款，定定用伊親像細漢查某囡仔天真的模樣，愛伊做遮做彼。四面攏是山的這个庄頭，每一擺月娘升起來的時陣，就會有夠光，光甲像佇面桶內底裝了月娘仝款。林仔內變做是</span><span style='font-size:13.5pt;font-family:標楷體'><font color='#ff0000'>黑</font></span><span style='color:rgb(7,55,99);font-size:13.5pt;font-family:標楷體'>影，恬恬又閣神</span><span style='font-size:13.5pt;font-family:標楷體'><font color='#ff0000'>秘</font></span><span style='color:rgb(7,55,99);font-size:13.5pt;font-family:標楷體'>咧佇遐。三不五時，有少年人的聲傳過來。阿</span><span style='font-size:13.5pt;font-family:標楷體'><font color='#000000'>嬋</font></span><span style='color:rgb(7,55,99);font-size:13.5pt;font-family:標楷體'>的面予月娘照咧，佇一大陣人中間感覺特別清楚。</span></p>

<p><font color='#073763'><span style='font-size:13.5pt;font-family:標楷體' lang='EN-US'>    </span><span style='font-size:13.5pt;font-family:標楷體'>「阿源仔，我欲做你的太太。」</span></font></p>

<p><span style='color:rgb(7,55,99);font-size:13.5pt;font-family:標楷體' lang='EN-US'>    </span><span style='color:rgb(7,55,99);font-size:13.5pt;font-family:標楷體'>有一擺，阿源予人揣去</span><span style='font-size:13.5pt;font-family:標楷體'><font color='#073763'>扮公伙仔，伊心內真忐忑，</font><font color='#ff0000'>對</font><font color='#073763'>佇阿嬋後面行去。他留心咧看先生是毋是有咧注意伊，阿嬋煞一點仔也</font><font color='#ff0000'>毋</font><font color='#073763'>要緊咧牽著阿源的手就走。阿嬋講欲去園裡咧覕雨的厝遐。阿源感覺無意無意。伊只是無願意看到阿嬋失望，佇阿嬋所吩咐的所在</font><font color='#ff0000'>這</font><font color='#073763'>徛一睏仔，彼坐一睏仔，學著新郎官的模樣行。阿源定定感覺，</font><font color='#ff0000'>這</font><font color='#073763'>呢任性的阿嬋閣嚴格的先生，</font><font color='#ff0000'>父</font><font color='#073763'>仔囝竟然會生活鬥陣，</font><font color='#0000ff'>真是奇怪</font><font color='#073763'>。凡勢是先生傷過</font><font color='#ff0000'>寵</font><font color='#073763'>查某囝，無法度出手拍伊吧，伊按呢想。阿嬋的阿爸佮我的阿爸，到底是佗一个佮較疼</font><font color='#ff0000'>囝</font><font color='#073763'>仔咧？阿源也按呢想過。當然這並毋是因為阿嬋是一个細漢查某囡仔才按呢，對伊的小弟，阿嬋的阿爸也是仝款態度。按呢一直想咧，伊閣雄雄想到阿嬋大漢以後，凡勢真正欲來做我的太太咧。毋過，阿嬋的阿爸雖然嚴格，佮阿源的阿爸煞</font><font color='#ff0000'>干焦</font><font color='#073763'>是真好的朋友，佇路裡拄到，也會和和氣氣互相關心，這也予阿源更加感覺伊佮阿嬋中間確實是有關連的。阿源的阿爸逐擺拄到先生，一定會請</font><font color='#ff0000'>一</font><font color='#073763'>對學生較嚴格仔。</font><font color='#0000ff'>這就像仔阿爸</font><font color='#073763'>咧煽動歹性地的先生，阿源驚予同學聽著</font><font color='#ff0000'>筆</font><font color='#073763'>款話。伊真</font><font color='#ff0000'>毋</font><font color='#073763'>希望有人</font><font color='#ff0000'>甲</font><font color='#073763'>伊講：恁阿爸真歹。阿源閣煩惱，恁對阿爸的怨恨會加去伊的頭殼頂。因為阿源有這款的心情，所以佇書房內伊一直</font><font color='#ff0000'>事</font><font color='#073763'>一个好學生，閣大家攏真好做夥，也敢若受到先生的疼痛。</font><font color='#ff0000'>住</font><font color='#073763'>阿源的</font><font color='#ff0000'>新</font><font color='#073763'>內，伊是想欲補償阿爸的歹處，所以從來毋捌佮同學相拍。也因為按呢</font><font color='#ff0000'>被</font><font color='#073763'>認定是一个軟汫的</font><font color='#ff0000'>囝</font><font color='#073763'>仔。逐擺看</font><font color='#ff0000'>到</font><font color='#073763'>同學予先生拍甲吼起來，伊就感覺心肝結規丸。毋過當伊單獨佮阿嬋</font></span><span style='color:rgb(7,55,99);font-size:13.5pt;font-family:標楷體'>做伙的時，阿嬋</span><span style='font-size:13.5pt;font-family:標楷體'><font color='#0000ff'>獎助</font></span><span style='color:rgb(7,55,99);font-size:13.5pt;font-family:標楷體'>學校上</span><span style='font-size:13.5pt;font-family:標楷體'><font color='#ff0000'>洽</font></span><span style='color:rgb(7,55,99);font-size:13.5pt;font-family:標楷體'>意的就是阿源，予阿源完全毋敢閣看阿嬋。阿嬋看起來真巧，毋過工課煞無講足好，所以有的時陣阿源會懷疑阿嬋是毋是傷過</span><span style='color:rgb(7,55,99);font-size:13.5pt;font-family:標楷體'>狡怪。</span><span style='font-size:13.5pt;font-family:標楷體'><font color='#ff0000'>由</font></span><span style='color:rgb(7,55,99);font-size:13.5pt;font-family:標楷體'>其是阿嬋今年九歲的彼个肥軟小弟，憨甲予人想欲叫伊一聲憨呆。雖然按呢，煞也毋捌看過先生打過in。伊有時也會佇心內偷想：到底也是人的</span><span style='font-size:13.5pt;font-family:標楷體'><font color='#ff0000'>囝</font></span><span style='color:rgb(7,55,99);font-size:13.5pt;font-family:標楷體'>仔愛好好仔教吧。毋管按怎，阿源真希望會使去山跤街路頂的公學校去讀冊，戴著帽仔，講一喙</span><span style='font-size:13.5pt;font-family:標楷體'><font color='#ff0000'>連</font></span><span style='color:rgb(7,55,99);font-size:13.5pt;font-family:標楷體'>轉的「國語」，好好仔驚一下這的庄跤倯。聽著彼的「內地人」咧講話，老是聽到克、魯、斯、卡四个音，所以書房內的同學咧假囂俳的時總是會講克魯斯卡。in先講克魯斯卡，然後用臺灣話講挈番仔火來，彼模樣，真是囂俳。</span></p>

<p><font color='#073763'><span style='font-size:13.5pt;font-family:標楷體' lang='EN-US'>    </span><span style='font-size:13.5pt;font-family:標楷體'>「</span><span style='font-size:13.5pt;font-family:標楷體'>克魯斯卡挈番仔火來。」</span></font></p>

<p><span style='color:rgb(7,55,99);font-size:13.5pt;font-family:標楷體' lang='EN-US'>   
</span><span style='color:rgb(7,55,99);font-size:13.5pt;font-family:標楷體'>毋過干焦是克魯斯卡實在是無夠，總感覺講的毋是「國語」。阿源足想欲看有圖畫的冊，也希望會使佇</span><span style='font-size:13.5pt;font-family:標楷體'><font color='#073763'>埕斗內底</font><font color='#0000ff'>正是咧耍</font><font color='#073763'>──就是講：得到允准，佇埕斗內大吵大鬧。也希望得到會使唱歌的公認，大唱一</font><font color='#ff0000'>捆</font><font color='#073763'>仔。更加希望畫筆來畫各種物件。這種學校的讀冊生活就是伊所希望的。干焦因為書房的教育方式傷過單調。佇遐，先生一工予同學用紅筆點四擺教你讀。這就是「授書」。當然啦，這講四擺，也干焦是庄頭內的</font><font color='#ff0000'>囝</font><font color='#073763'>仔，對山裡來的</font><font color='#ff0000'>囝</font><font color='#073763'>仔只要三擺。上早的一擺叫做早學，早頓前差不多五點左右就愛上書房，同學輪流煮茶，然後去請先生。先生的厝就佇書房隔壁，必須愛去請，這也就是去講準備好矣的意思。佇燃滾水的時，另外一個同學</font></span><span style='color:rgb(7,55,99);font-size:13.5pt;font-family:標楷體'>摒掃。茶好矣，先供奉一杯佇孔子壇頂，另外一杯下佇先生的位的桌頂，然後才去請先生。先生拄睏醒，一面啉茶一面食</span><span style='font-size:13.5pt;font-family:標楷體'><font color='#ff0000'>菸</font></span><span style='color:rgb(7,55,99);font-size:13.5pt;font-family:標楷體'>，就佇這个時陣同學大聲唸起來，先生向逐家宣布：逐家將冊挈過來。這時，讀冊聲停矣，同學將掀開的冊抱佇胸坎前，一个一个行到先生的桌邊。有自信的先徛出來，唸予先生聽。讀煞，先生就挈起紅筆，發出帶有鼻音的聲讀。攏煞以後，先生就佇遐食著</span><span style='font-size:13.5pt;font-family:標楷體'><font color='#ff0000'>菸</font></span><span style='color:rgb(7,55,99);font-size:13.5pt;font-family:標楷體'>講：猶閣有袂</span><span style='font-size:13.5pt;font-family:標楷體'><font color='#ff0000'>小</font></span><span style='color:rgb(7,55,99);font-size:13.5pt;font-family:標楷體'>的會使提來問。等一</span><span style='font-size:13.5pt;font-family:標楷體'><font color='#ff0000'>捆</font></span><span style='color:rgb(7,55,99);font-size:13.5pt;font-family:標楷體'>仔，攏無人出來問，先生就行出去矣，同學也一个一个向孔子拜，一个仔一个</span><span style='font-size:13.5pt;font-family:標楷體'><font color='#ff0000'>返</font></span><span style='color:rgb(7,55,99);font-size:13.5pt;font-family:標楷體'>去。透早的日頭將厝攏照甲紅記記，家家戶戶攏會使看</span><span style='font-size:13.5pt;font-family:標楷體'><font color='#ff0000'>到</font></span><span style='color:rgb(7,55,99);font-size:13.5pt;font-family:標楷體'>家庭主婦咧飼雞。<br/></span></p><p><span style='font-size:13.5pt;font-family:標楷體;color:black'>    </span><span style='font-size:13.5pt;font-family:標楷體'><font color='#073763'>只有阿嬋的功課是自由的。伊和小弟睏佇書房裡的一个房間內，逐家來到遮才著驚，<span lang='EN-US'>in</span>通常攏先</font><font color='#ff0000'>返</font><font color='#073763'>去隔壁的徛家先洗過</font><font color='#ff0000'>臉</font><font color='#073763'>，才過來讀冊，毋過有時陣就袂過來。按呢的時陣，<span lang='EN-US'>in</span>一定會一面無歡喜，敢若是因為正好睏的時，予一陣臭死</font><font color='#ff0000'>囝</font><font color='#073763'>仔吵醒。伊是老大，所以先生真</font><font color='#ff0000'>寵</font><font color='#073763'>伊。阿源感覺先生按呢</font><font color='#ff0000'>寵</font><font color='#073763'>家己的</font><font color='#ff0000'>囝</font><font color='#073763'>仔時在是無道理。當然，按照規定去書房毋是簡單的代誌。正</font><font color='#ff0000'>是</font><font color='#073763'>去讀冊的第一工，愛紮像蛋仝款的物件，先拜過孔子以後，才開始過讀冊的生活，以後也愛好好仔讀冊，才袂</font><font color='#ff0000'>對</font><font color='#073763'>人袂著，凡勢是因為按呢，先生必須要去顧慮著查某囝的面子所以才按呢放任。阿源臆，阿嬋一定是無正式入學仔。總講一句，庄頭內的</font><font color='#ff0000'>囝</font><font color='#073763'>仔上艱苦的就是上早課。寒天傷寒，熱天一透早的時陣也是上愛睏的時。毋過對阿源來講，透早到書房燃火煮茶，是上討厭的穡頭。火薰甲</font><font color='#ff0000'>語</font><font color='#073763'>人真無爽快，火炭閣歹點，加上一定愛上早到才有法度做完，所以總感覺心內足緊張。有一擺拄好因為番仔火，伊就毋知影欲按怎矣。廚房的一半是同學的房間，正中央是先生的房間，先生的隔壁房就是查</font><font color='#ff0000'>甫囝</font><font color='#073763'>仔的房間，房間內有一个用枋仔做的眠床，姐弟仔敢若就是佇遮睏。透早阿嬋起來以前同學真少入來這个房間，通常是有人來打開</font><font color='#ff0000'>除</font><font color='#073763'>房門的時陣予吵醒。有一</font><font color='#ff0000'>百</font><font color='#073763'>阿源來遮揣番仔火，看到</font><font color='#0000ff'>正咧睏</font><font color='#073763'>的阿嬋，忍袂著就笑起來。因為一个查某</font><font color='#ff0000'>囝</font><font color='#073763'>仔也睏做一个大字。就敢若一隻細隻水雞反爿過來，閣將一隻跤安穩仔下佇小弟的腹肚頂。阿源感覺小弟傷可憐，囥佇腹肚頂就煞，萬一囥佇嚨喉頂，毋就袂喘氣？阿源足想欲</font><font color='#ff0000'>姜</font><font color='#073763'>阿嬋的跤徙開，但是最後也是無。燃好火了後，阿源將番仔火送</font><font color='#ff0000'>返</font><font color='#073763'>去。跤步聲驚到阿嬋予伊清醒過來，收好伊的跤手，端端正正就閣睏起矣。阿源就按呢笑出來。</font></span></p><p><span style='color:rgb(7,55,99);font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'><font color='#073763'>「你</font><font color='#0000ff'>壞</font><font color='#073763'>！」</font></span></p><p><span style='color:rgb(7,55,99);font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'><font color='#073763'>因為阿嬋的聲傷大，阿源一驚，將番仔火下咧就走</font><font color='#ff0000'>返</font><font color='#073763'>去廚房，佇爐</font><font color='#ff0000'>子</font><font color='#073763'>頭前拚命咧忍笑。阿嬋毋知影當時入來，大力捒阿源一下。</font></span></p><p><span style='color:rgb(7,55,99);font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'><font color='#073763'>「毋是</font><font color='#ff0000'>拉</font><font color='#073763'>，我是去提番仔火的。」</font></span></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>這時，輪到摒掃的阿標入來，阿嬋的臉愈來愈歹看，傷氣青阿源。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「阿源，進去人房間內就應該愛叫人起來才對啊！偷偷仔入去像魔神仔，驚人一著。」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「我無愛，先生無叫我愛叫你起床啊！」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「你壞！」</span></font></p><p><font color='#073763'><span style='font-size:13.5pt;font-family:標楷體' lang='EN-US'>    </span><span style='font-size:13.5pt;font-family:標楷體'>阿源真傷氣咧走出去。阿標毋知影原因，敢若看到查某囝仔罵查甫就真歡喜。</span></font></p><p><font color='#073763'><span style='font-size:13.5pt;font-family:標楷體' lang='EN-US'>    </span><span style='font-size:13.5pt;font-family:標楷體'>「莫按呢，先生會聽到呢。我是去提番仔火的，伊就佇傷氣矣。」</span></font></p><p><font color='#073763'><span style='font-size:13.5pt;font-family:標楷體' lang='EN-US'>    </span><span style='font-size:13.5pt;font-family:標楷體'>阿源若講若將空的番仔火盒子踢開。阿標的功課無好，真驚先生，所以就</span><span style='font-size:13.5pt;font-family:標楷體'>恬靜<span>落來。阿標搬出</span>掃帚，打開門窗。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>這一工阿嬋無來讀冊，逐家欲返去時才偷偷仔旋到門邊。阿源對伊笑一下，伊煞無愛插伊，阿源閣回頭看阿嬋，伊就懊嘟嘟做鬼面，予阿源感覺阿嬋真討厭。毋過也予阿源第一擺知影查甫佮查某的無仝。查某是討厭予查甫看到咧睏的時，阿源感覺淡薄仔歹勢，就走起來。拄才日頭閣掛佇天邊，毋知影當時予雲遮起來，規工攏像是欲落雨的款，阿源決定毋愛閣佮查某囝仔講話矣，假使講阿爸看到阿嬋受到委屈，一定會予拍的。阿爸一定會按呢罵伊：就因為你是一個大憨呆，所已連一个查某囝仔攏看袂起你。阿源按呢想，佇逐家攏已經坐好的桌邊坐落來。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「阿源，讀到佗位矣？」阿爸雄雄開嘴，阿源驚一著像阿爸彼看過去。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「讀到鄉黨第十矣。」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「鄉黨第十的佗位？」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「鄉人飲酒杖者出斯矣。」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「嗯，是講禮貌的所在。」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「是。」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>看到阿爸的面漸漸溫和起來，阿源才吐一口氣。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>食過早頓出門的時陣，就落起雨來，對住佇山頂的同學雖然毋好，毋過阿源也是歡喜起來。山裡的同學的阿爸阿母，通常攏是將囝仔敢去書房的，所以講就算是落雨天，書房裡無來的同學也是真少。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「束脩攏予先生矣，無去，只是予先生撿到，而且一本論語也讀袂熟。緊去。」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>阿爸阿母總是按呢講。意思是：若毋去，功課毋若袂進步，佮無辦法將先生的學問攏學起來。假使講學生攏遮爾</span><span style='font-size:13.5pt;font-family:新細明體,serif'>䆀</span><span style='font-size:13.5pt;font-family:標楷體'>，就凊彩誰攏會使做先生矣。雖然無法度將四書五經全部攏讀完，毋過只要學會曉一本論語，教彼較憨慢的學生也是會使。予先生總是撿便宜，規个庄頭攏會感覺真見笑。所以身做一个家長，雖然落雨也是愛予囝仔去讀冊。只不過，若落雨的話，庄頭內的<span lang='EN-US'>kám</span>仔店就會開始賣糋豆腐，老人總是愛佇彼爿跋筊，<span lang='EN-US'>in</span>若食糋豆腐若啉酒，先生當然也袂使無參加。先生愛啉酒，而且真<span lang='EN-US'>gâu</span>講故事，講到列國、三國，大家就會停止跋筊，逐家攏出錢買一份糋豆腐佮酒，佇遐想壽桃園三結義的氣氛，所以店頭前就像辦喜事仝款鬧熱起來。阿源的阿爸也予這種情緒影響到，雨傘攑咧來鬥鬧熱。書房咧，就無人管矣。逐擺按呢的時陣，阿標就會對孔子的神桌頂提戒尺，佇先生的房間演大戲。同學逐家笑甲，連查某囝仔用手掩著嘴偷偷仔笑。阿標因為按呢更加得意，就學起關公。對山內來的一个查某，因為笑了傷大聲，感覺真歹勢，所以只好覕去廚房，笑聲閣對彼爿傳過來。就按呢，書房趣味起來。阿嬋當然袂向先生投。先生娘拄到按呢的雨天，上大的趣味就是去隔壁開講，就是佇厝，逐家也毋驚，因為先生娘也袂向先生投。毋過，當一个查甫囝仔坐佇先生的位，大力摃一下桌頂，叫一聲「安靜！」的時陣，規个書房裡攏以為是先生返來矣。真緊，大家攏發現毋是按呢，所以閣開始笑起來。阿源笑起來就會想欲放尿。這時的書房，已經無先生佮學生的分別矣，變做一个無政府的狀況，只有查甫囝仔佮查某囝仔的笑聲，真無簡單逐家笑煞又閣。回復安靜。阿源來到廚房，講玩笑講：莫連去便所的路也擋著咧，查某囝仔逐家攏緊走開，返去家己的位。只有阿嬋閣留佇遐。阿源決定無愛閣插伊，走出去後門，佇亭仔跤外，就將尿漩佇芋仔葉頂。對面的一片樹林，佇雨中敢若看也袂清。阿源根本就無將阿嬋放在眼內，伊放完以後，穿好褲，閃避著阿蟬的眼光入去廚房內，逐家閣一直咧吵。阿源看向阿蟬，伊一面懊嘟嘟，敢若對阿源有敵意。真可惡，為啥物雄雄開始討厭我咧？</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「莫插伊。」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>阿源將目睭看向閣咧吵吵鬧鬧的同學，大聲叫好。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「討厭：我欲共人投，先生無佇咧就吵甲按呢！」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>人講的當然就是伊的阿爸。伊的意思是先共人講，然後才予別人共伊阿爸講。阿蟬講的話予逐家攏戇<span>去矣，連查某囝仔也一直咧注意阿蟬的面色。雖然阿蟬的威脅毋是直接的，並無假做先生的款，毋過也是真惡毒。雨敢若變細矣，先生佇日頭落山進前對庄頭返來。</span>佇外口看頭得囝仔趕緊走來通報，阿標才兇兇狂狂將戒尺下返去原位，逐家趕緊做返去家己的位。書房閣回復恬靜的狀況。先生笑笑行入來。同學之間也偷偷仔相看，胸坎敢若齁擽煞愛拍拚忍著咧。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>中元節倚近，庄頭裡雄雄增添活力，逐家人攏忙閒起來。聽講，為著欲過節的開銷，逐家攏咧忙閒賺錢，閣有人去偷提人的物件。有一工下晝，原本恬靜的書房四周圍雄雄吵鬧起來，敢若有人大聲咧相嚷，同學因為按呢一直看窗外。因為彼相罵的聲愈來愈大，先生也停止寫字行出去看。是陳福禧佮鄭水聲咧相冤。面攏凹落的陳福禧因為傷過傷氣所以一个面白青青。鄭水聲也因為受到污辱傷氣大聲罵。陳福禧講，鄭水聲今仔日透早剉來的竹仔，一定是伊佇山內剉的。鄭水聲講彼是伊家己去山裡剉來的。兩个人做伙入去派出所。派出所就佇書房隔壁。看繞熱的人也真緊就共派出所的頭前圍勞咧。因為先生出去矣，所以同學也將冊囥咧，擠到窗仔門彼看。兩个人的聲也對派出所傳出去。<span lang='EN-US'>in</span>佇派出所內相諍足久。警察無法度，只好佇邊仔看兩个人相諍甲大細聲，根本就無法度判斷是誰對誰毋對。這个時陣，陳福禧著急起來矣。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「好，按呢就去有應公遐去斬雞頭咒誓吧。」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>陳福禧按呢建議，鄭水聲只好答應。假使講鄭水聲無偷提我的竹仔，是我誣賴伊，那按呢，雞的靈魂就來揣我，假使講鄭水聲真正有偷提我的竹仔，那按呢雞的冤魂啊，你就去揣鄭水聲好矣。這是陳福禧欲講的，鄭水聲講的是顛到過來的。兩个人之間就按呢斬雞頭咒誓，就算講是無罪的人，按呢做就等於是將對方做的罪分一半佇家己身軀頂，所以除非是真嚴重的代誌，猶無是袂去做這種咒誓。因為是陳福禧建議的，所以<span lang='EN-US'>in</span>厝內底的人真煩惱。佇庄頭內，陳福禧算是好額人，只不過是幾隻竹仔，實在無需要按呢冤，毋過攏已經講出來矣，就只好做矣。最後兩个人攏結一个面對派出所行出來。警察也無法度，只好同意兩个人去斬雞頭，所以真緊<span lang='EN-US'>in</span>就開錢買雞仔，予陳福禧提咧。鄭水聲手抱薰佮銀紙，看鬧熱的人就按呢對佇兩个人後壁。先生佮同學攏無看過這種可怕的場面，所已逐家全部攏走出來參加。這个庄頭的有應公真遠，差不多三十寡个人看頭前兩个事主相罵，行過庄頭閣過橋，爬去正爿的山頂。庄頭內的空氣冷冷吹過這陣好奇的人的面頂。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「準備好阿吧。」陳福禧講。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「閣有需要講嗎？敢講你會驚？」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「廢話。」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>兩个人佮開始相諍。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「準拄煞拉，已經決定欲按呢做矣，也就毋免閣繼續吵矣。」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>先生出來做公親講，一陣人也按呢恬靜落來，只有溪水聲佇樹林內內流。查某囝仔無一个人綴過來，查甫囝仔是全部攏綴到矣。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「囝仔人也會使看嗎？」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>有人按呢問先生，予阿源著一驚。</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>「看覓咧也是應該的吧。」</span></font></p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>先生面頂確實有淡薄仔後悔，伊一直無發覺到有這呢濟學生囝仔綴來。伊所看到的攏是無去書房讀冊的，根本就無想到有十五个敬畏伊的囝仔綴來矣。</span></font></p><p>









</p><p><font color='#073763'><span style='font-size:13.5pt;font-family:標楷體' lang='EN-US'>   
</span><span style='font-size:13.5pt;font-family:標楷體'>其實，同學是一陣人出派出所以後，正欲踏出庄頭一步的時，才偷偷走出書房的。來到半路頂，先生才發現一兩个，毋過家己攏來矣，實在歹勢罵學生。這馬先生應準矣，同學才吐一口氣，所以庄頭裡雄雄因為囝仔的笑聲煞鬧熱起來。</span></font></p>

<p><span style='font-size:13.5pt;font-family:標楷體' lang='EN-US'><font color='#073763'>    </font></span></p></div></td></tr></tbody></table></div></div><br /><small>Updated on <abbr class="updated" title="2014-05-13T16:51:08.507Z">&#20116;&#26376; 13, 2014</abbr> by <span class="author"><span class="vcard"><a class="fn" href="mailto:d987588@gmail.com">&#31179;&#40179;&#38515;</a></span></span> (<a href="../history.html">Version <span class="sites:revision">6</span></a>)</small><br /></div></div></body></html>