<html><head><title>&#40657;&#27700;&#28317;291-305</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../../ata100122wen-xiu/index.html">1-ATA100122&#25991;&#29703;</a></small></td></tr><tr><td><small><a href="../../ata100121yu-jun/index.html">2-ATA100121&#26161;&#21531;</a></small></td></tr><tr><td><small><a href="../../home/index.html">2014 Spring &#33775;&#21488;&#35486;&#25991;&#23565;&#35695;</a></small></td></tr><tr><td><small><a href="../../ata100137xiao-qing/index.html">3-ATA100137&#34157;&#26228;</a></small></td></tr><tr><td><small><a href="../../qiong-yi-de-bi-ye-zuo-pin/index.html">4-&#29898;&#35516;&#30340;&#30050;&#26989;&#20316;&#21697;</a></small></td></tr><tr><td><small><a href="../../ata099109fang-ting/index.html">ATA099109&#33459;&#23159;</a></small></td></tr><tr><td><small><a href="../../ata099132ji-an/index.html">ATA099132&#31287;&#23433;</a></small></td></tr><tr><td><small><a href="../../ata099142pei-jia/index.html">ATA099142&#27803;&#22025;</a></small></td></tr><tr><td><small><a href="../../ata099186fu-lian/index.html">ATA099186&#39333;&#34030;</a></small></td></tr><tr><td><small><a href="../../ata100108jia-fang/index.html">ATA100108&#20339;&#33459;</a></small></td></tr><tr><td><small><a href="../../ata100117yi-ting/index.html">ATA100117&#34191;&#23159;</a></small></td></tr><tr><td><small><a href="../../ata100133yi-ru/index.html">ATA100133&#27449;&#33593;</a></small></td></tr><tr><td><small><a href="../../ata100137xiao-qing-1/index.html">ATA100137&#34157;&#26228;</a></small></td></tr><tr><td><small><a href="../../ata100139si-ying/index.html">ATA100139&#24605;&#31310;</a></small></td></tr><tr><td><small><a href="../../ata100142shi-ting/index.html">ATA100142&#35433;&#23159;</a></small></td></tr><tr><td><small><a href="../../ata100143ting-yun/index.html">ATA100143&#23159;&#21243;</a></small></td></tr><tr><td><small><a href="../../ata100144ya-han/index.html">ATA100144&#38597;&#28085;</a></small></td></tr><tr><td><small><a href="../../ata100145yu-xin/index.html">ATA100145&#37434;&#27427;</a></small></td></tr><tr><td><small><a href="../../ata100147guan-zhong/index.html">ATA100147&#20896;&#20013;</a></small></td></tr><tr><td><small><a href="../../ata100149pei-qi/index.html">ATA100149&#29678;&#32186;</a></small></td></tr><tr><td><small><a href="../../ata100151jia-rong/index.html">ATA100151&#20339;&#23481;</a></small></td></tr><tr><td><small><a href="../../ata100152qiong-yi/index.html">ATA100152&#29898;&#35516;</a></small></td></tr><tr><td><small><a href="../../potsdam-ke-zhang/index.html">Potsdam&#31185;&#38263;</a></small></td></tr><tr><td><small><a href="../../p189-p200/index.html">p189-p200</a></small></td></tr><tr><td><small><a href="../../hei-shui-gou282-290/index.html">&#40657;&#27700;&#28317;282-290</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2014shoatai/7704606886081555543"><div><a href="../index.html">3-ATA100137&#34157;&#26228;</a> &gt; </div><h3><span class="entry-title">&#40657;&#27700;&#28317;291-305</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><span><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>翁七搖頭講：</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［望山，這馬無刣伊，以後就無機會矣。劉國軒既然已經有施琅承諾，保伊做總兵，其他的人是毋是會使留佇台灣，伊哪會管？王爺佮馮錫范in想欲世守台灣，雖然無愛接受施琅的條件，但是劉國軒早暗會勉強in接受的。刣了劉國軒，東寧以後就無降議啊。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  翁七用心勸伊，望山終於同意幫助。翁七愛伊閣揣人合作，先探聽劉將軍每一工行蹤住所，閣佇安平為翁七揣一个覕的所在，望山全部答應。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山轉去安平，揣蔡奇密談。蔡奇聽著翁七嘛愛參加，非常歡喜，就愛望山帶伊去見翁七，蔡奇見翁七了後，轉去召集同心兄弟計議，派人入馮府揣人合作。馮府尚盼施瑯會使同意in留佇台灣，講欲等曾爺佮禮官鄭平英轉來閣議，無愛馬上答應。閣講著打探劉將軍行蹤，雖然有人會使做，但是買收眼線，一定愛有錢，翁七、望山佮蔡奇各人均無錢，一時袂使進行。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  無偌久曾爺佮禮官鄭平英轉來，傳答施瑯意思，果然袂使東寧文武留台，王爺馮府的希望，已經無矣，若是逐家仍欲留佇台灣，只有備戰，若欲備戰，就愛刣掉劉將軍，不然施瑯攻過來，劉將軍無反對嘛會拒戰，最後也是一定投降。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  馮府無法度抵抗劉將軍，所以派人通知蔡奇，答應提供幫助，而且講只要殺劉國軒，侍衛鎮一定全力守台抗清，絕對袂投降，蔡奇通知望山，望山去見翁七，翁七佮in講應貞已經自唐山坐船轉來。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  翁七講應貞這擺轉來，紮足濟金銀欲送郭舵公，郭舵公卻共應貞趕出去郭家，順風tshua7in去揣趙舵工，趙舵工帶伊去總管宮揣翁七，翁七這馬共伊覕佇街外。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山越聽越神奇，追問應貞予人趕的原因，翁七愛伊較緊去郭家安慰順風，勸解郭舵公。翁七講：</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［應貞轉來了後，對順風講，伊本是清督姚啓聖的密使，這擺轉來，目的是欲阻止劉國軒投降施瑯。應貞共金銀交予順風，愛順風轉交予郭舵公，叮嚀順風袂使講出伊的身份。哪知影順風年少單純，毋知利害，無通嚴守秘密，郭舵公看著應貞紮錢來，無提親事，只是四界打探消息，就迫問順風，順風全部講出來，郭舵公一聽非常受氣⋯⋯。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［啊？應貞兄竟然是清督密使？］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［⋯⋯是啊——郭舵公一聽起火大，無愛收應貞的錢，又講應貞利用郭家做掩護，咧做密碟工課，非常過分，伊的查某囝郭順風絕對袂當嫁予這種人。郭舵公趕應貞出去，順風每一日攏咧哭，託趙舵工佮我揣你去，希望你勸說伊父親。你也是先去郭家，咱閣來開會。應貞講伊嘛會使合作殺劉國軒，假使會使佮應貞合作，咱刺劉的計劃就容易矣。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［應貞嘛想欲參加謀殺？伊是文身，伊哪會願意參加這種代誌？］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［伊會。伊來台灣，就是欲阻止東寧投降施瑯，督府就無功勞，姚啓聖希望台灣佮施瑯對抗，只要施瑯袂使馬上入去台灣，拖過幾个月，情朝皇帝一定會同意姚督招撫的意見。台灣照姚督招撫條件歸順，遠比投降使瑯好啊！］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［嗯！⋯⋯］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  翁七佮望山講好後擺見面的時間，講到時伊會揣應貞來總管宮，一齊計議。望山辭別翁七，離開總管宮，前去郭家。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  順風看著望山到矣，搝著望山的手咧哭。許姑一出來，無對望山講話，只是嘆氣，又閣搖手，叫伊莫講話，伊過來拍順風肩頭，就又閣入房去矣。郭舵公接了出來，伊看看順風，大嘆氣，走去後庭，予順風繼續佮望山哭。望山講伊已經知影應貞的代誌，叫順風毋通著急，伊會佮郭舵公講清楚，問明郭舵公的意思。順風搖頭講：［無愛！無愛！望山兄，這馬無愛勸阿爸！阿爸無愛我嫁清朝密探，我嘛袂通嫁——應貞兄以前為啥物無欲佮我講伊的身份咧？應貞兄嘛無</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>應該，阿爸自唐山冒險接in轉來，又愛伊望山兄tsuah7伊去見監國爺⋯⋯伊騙我，騙阿爸，騙望山兄你，騙監國爺，按呢我按怎會使嫁伊！但是⋯⋯］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［按呢你是無欲嫁應貞兄矣？］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  順風放手落來，吞一口氣，講：</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［毋是⋯⋯應貞兄講伊欲去刣劉國軒為阿兄報仇，報仇了後阿爸答應親事，但是阿爸一直受氣無講好毋好。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［噢，應貞兄按呢講矣？］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［應貞兄講伊共代誌辦了就會去揣阿爸，對阿爸詳細說明，叫我袂通著急，叫我袂通佮阿爸爭——啊！阿爸佇後庭彼个樹下面等你，你就去佮伊講，我⋯⋯我心裡真歹過，等一下閣請望山兄轉來對我講話好毋好？］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［好啊。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山點頭答應，走去樹下面，來到郭舵公身邊。郭舵公無等望山開口，就講：</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［順風的代誌我正無知影欲按怎？你佮翁七見過面矣，伊又閣按怎講咧？］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［伊只有講郭舵公你無愛順風嫁應貞兄⋯⋯⋯。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［我當然氣伊，我氣伊騙咱——伊竟然是清朝密碟，竟然敢騙總制爺，竟然愛咱駛順風鳥號冒險去tshua7子，伊來台灣⋯⋯毋是我無愛順風嫁伊，順風家己嘛無愛矣！］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［順風知影你討厭清朝密碟。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［我當然欲氣伊！若是總制爺閣佇咧，我就報告總制爺掠伊去刣頭。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［總制爺竟然相信伊是山路兄弟！］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［伊真是山路兄弟。伊父親本是國姓爺派佇福州開店的兄弟，是山路商行兄弟不錯，只是以後才替清督做工課。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［嗯。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［伊當年去遊說傅為霖，引出沈侯爺冤死的代誌，就是伊啊。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［是伊講矣？］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［伊無講。但是除了伊，閣有啥人？］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［應該是伊——伊按呢替姚督做代誌，莫怪郭舵公受氣。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［毋過這馬情形確實無仝啊。應貞答應順風去殺劉國軒，替順風伊兄報仇，愛我等伊刣了劉國軒以後，答應親事。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［你敢有答應？］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［我猶未答應。我欲揣你談。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山佮郭舵公兩人徛佇樹下面講一下仔，又閣佇庭外口散步講話。郭舵公講順風婚事雖然無趕，但是若答應應貞，以後就袂使反悔，所以伊毋通隨便答應。伊又閣講應貞欲刣劉國軒，究竟是欲用啥物方法咧？當然欲靠翁七，但是翁七按怎去刣咧？頂一擺無成功，這擺閣會有希望？</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山共翁七的話閣有in的計謀講出來，郭舵公應一聲，講：</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［望山恁嘛有人欲刣劉國軒⋯⋯真好，逐家做伙合作尙好——何應貞既然是因為姚啓聖來刣劉國軒，我假使無答應伊，伊猶是會去刣，所以我何必這馬答應？恁的拍算是？］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［阮人手攏有矣，只是愛用真濟錢，阮無錢，想欲去馮府提錢，但是我無啥物意願。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［錢應貞是有矣，伊這擺毋知tshua7偌濟錢來，嘛一定無只有一个人來。錢伊有。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［應貞兄既然有錢，阮就好辦矣。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［望山，殺了劉國軒以後，馮錫范就袂投降？］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［劉將軍予人刣掉，捌人就毋敢講投降。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［應貞講姚啓聖無愛阮投降施瑯，欲阮照彼个黃朝用開的條件受撫——施瑯既然帶兵佇澎湖，劉國軒死矣，伊也是會來攻台灣，施瑯來攻台灣，姚啓聖閣會使做啥！］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［施瑯如果無法度馬上攻入去安平赤嵌，最後伊也是欲接受姚啓聖的撫議。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［既然按呢，恁就去殺劉國軒。敢欲用我彼支西洋手銃？］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［欲用才佮你提——按呢順風的婚事，你閣會答應？］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［你毋免對伊講。這種代誌哪會大大細細攏講咧？伊會想欲講，應貞刣了劉國軒以後，才對伊講嘛會使。］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  伊已經行去厝寮，順風閣徛佇門口等in，望山又閣講：</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［無對順風講清楚，萬一順風佮素面仝款⋯⋯當時咱因為無對素面講清楚⋯⋯］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  郭舵公搖頭，用堅定的口氣講：</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  ［順風佮素勉個性無仝，伊袂出代誌！］</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>29.淚滴降表</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  曾爺佮禮官鄭平英轉來了後，東寧王官面臨抉擇，是投降施瑯，轉去唐山？也是堅持留佇台灣？文武各官閣集議安平，攏無愛轉去，講台灣蹛久，人地熟悉，水土習慣，無欲移入去內地，而且轉去唐山了後，欲去佗位？啥人保證？</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  劉將軍堅持欲降，伊講東寧人心，已經無使閣戰，萬一施琅tshua7兵攻入去安平，鎮兵實在歹抵禦，如果再戰敗，施琅就無願意按呢受降，到時逐家成為階下之囚，欲移居福建故鄉嘛無可能，何況是受任官職。伊又講不如聽天由命，這馬就請降順，會使有優遇，以免未來後悔不及。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  馮侍衛彼括人雖無戰志，又失兵權，但是想著離開台灣，轉去寄人籬下，看人面色，攏無願意，講寧為雞首，莫為牛後，寧願佇台灣維持小小的局面，自行作主，無愛佇清人帝國下面，依倚異族，受滿人指揮。雖然毋通保守台灣，但是會使遠走南洋、呂宋，閣造國家，何苦背棄國姓爺遺志，背忘大明，入仕清朝?</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  劉國軒一直放聲，軟硬兼施，逐家攏無愛答應，自曾爺佮禮官鄭平英轉來，已經過十規工，仍然袂通定案。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  曾爺轉安平瞭後，仍然蹛佇賓館，望山依然佇賓館警衛侍候，劉將軍定定過來陪</span><a rel='nofollow' style='text-decoration:none' href='http://twblg.dict.edu.tw/holodict_new/result_detail.jsp?n_no=7042&amp;curpage=1&amp;sample=%E5%96%9D&amp;radiobutton=1&amp;querytarget=2&amp;limit=20&amp;pagenum=1&amp;rowcount=12'><span style='font-size:15px;font-family:Arial;color:rgb(72,48,21);text-decoration:underline;vertical-align:baseline;white-space:pre-wrap;background-color:rgb(206,195,178)'>啉</span></a><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>酒，曾爺定定追問王府議論結果，知影逐家猶疑未定，非常著急。望山打聽曾爺口氣，證實施琅一時無力整船來攻，若是曠延時日，久不出戰，清廷責問，姚啓聖一定以施琅無力取台做理由，再請招撫，按呢施琅毋但無功，而且有罪。施琅雖有專征之權，但是姚啓聖統轄福建全省兵馬，頭前的錢糧船舶佮人員補充、材料供應，全歸伊管，伊事事牽制，施琅當然毋通放手進兵。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  曾爺著急，就一直咧催，劉將軍苦心設計，訂定往來安平赤崁，小心佈置迫降之策。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  劉將軍的行蹤，望山每一日攏對蔡奇講，蔡奇去揣翁七佮應貞計議，決定等劉將軍過港中途，翁七佮蔡奇坐船夾攻。應貞共大筆金錢交予蔡奇去收買眼線佮內應，馮府又閣準備快船，每一日來往台江內港，予翁七彼括人調用。郭舵公共西洋</span><a rel='nofollow' style='text-decoration:none' href='http://twblg.dict.edu.tw/holodict_new/result_detail.jsp?n_no=1130&amp;curpage=1&amp;sample=%E6%89%8B%E6%A7%8D&amp;radiobutton=1&amp;querytarget=2&amp;limit=20&amp;pagenum=1&amp;rowcount=2'><span style='font-size:27px;font-family:Arial;color:rgb(72,48,21);text-decoration:underline;vertical-align:baseline;white-space:pre-wrap;background-color:rgb(225,211,188)'>手銃</span></a><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>佮全部子彈交予翁七，又閣命令郭舵公駛漁船佇岸邊接應。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  應貞參加計畫，但無參加刺殺;開始動作了後，伊就離開總管宮閃避，望山嘛無參加行動伊繼續留佇賓館侍候曾爺。應貞講姚督撫使不日就會來台，一旦姚督撫使入台，閣派翁七刺殺曾爺。由馮府派人專心招待撫使。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山不忘馮府冤仇，但是到今萬不得已佮馮府合作，伊佮蔡奇相議，刺劉成功了後，即發動兄弟鼓吹馮府拒絕受撫，派勇衛鎮兵幫助侍衛鎮堅守鹿耳門。北風起，波濤洶湧，施琅一時毋通來攻，拖過今年，明年閣做計策。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  計畫停當，逐家人分頭進行。七月初一，劉將軍轉去赤崁將軍府拜祭澎湖戰死鎮兵，對曾爺講伊入夜就轉來，轉來了後就到賓館相陪啉酒，命望山通知灶腳準備酒菜。萬山聽令，先入去灶腳傳令，閣奔告蔡奇，蔡奇家己去招呼逐家人行事。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  入夜了後，有鎮兵奔入去館內底，通知望山加強戒備，無偌久大批勇衛鎮兵包圍賓館，姚港嘛tshua7兵前來守衛，而且愛望山對曾爺講，講今夜劉將軍毋通來。望山搝姚港去問，姚港講劉將軍欲暗仔時過港轉去安平的時陣，突然予船夾攻，開銃射擊，好佳哉當時日頭已落，光線昏暗，無予人拍著，劉將軍跳水逃命，浸水受驚，如今佇王府歇睏。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「劉將軍本來欲較早轉去安平，因為佇將軍府陪兄弟</span><a rel='nofollow' style='text-decoration:none' href='http://twblg.dict.edu.tw/holodict_new/result_detail.jsp?n_no=7042&amp;curpage=1&amp;sample=%E5%96%9D&amp;radiobutton=1&amp;querytarget=2&amp;limit=20&amp;pagenum=1&amp;rowcount=12'><span style='font-size:15px;font-family:Arial;color:rgb(72,48,21);text-decoration:underline;vertical-align:baseline;white-space:pre-wrap;background-color:rgb(206,195,178)'>啉</span></a><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>酒，拖過時間，聽報街市有人喝講清傳來攻，所以商店關門收店，人心惶惶。又閣因七月鬼門已經開，逐家講澎湖餓兵之鬼攏轉來，逐家爭燒金紙，卻引發火災。劉將軍派兵分頭鎮壓救火，耽誤時間才轉來。若早規刻鐘過港，伊一定沒命矣----望山，我毋是對你講過矣?有足濟人欲殺咱劉......」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  因為有人倚近，姚港無閣講話。賓館既然加出鎮兵守衛，劉將軍又閣無過來，望山有閒，就去揣蔡奇，蔡奇無佇，望山焦急萬分。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  刺劉又敗，翁七蔡奇一括人無知影生命如何?望山想欲探聽，攏無人知影，想欲過港轉去赤崁打探，又閣毋通離開。按呢過了兩工，劉將軍終於閣來賓館，佮曾爺佇內室密談，無予望山倚近。第二工透早，劉將軍到王府，閣召集文武計議。這時，劉將軍降志已經決定，無予捌人反對，馮侍衛彼括人無兵權，嘛無捌的良策，只好屈服。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  鄭王爺命人草擬降表，劉將軍去到賓館陪曾爺吃酒，詳議已定，劉將軍無閣避嫌，邀伊的親信軍士仝桌吃酒，望山嘛受邀相陪。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  第二工暗時，劉將軍又閣來吃酒，酒席中王爺府派人送批過來，軍事拆開了後講是降表草稿，欲請劉將軍佮曾爺過目定稿。劉將軍接過，講稿文傷長，四界看，看著望山，就交予伊講:「你定定讀冊，唸來予阮聽---曾兄你聽了有意見，儘管提出指正。」</span></p><br/><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  曾爺講:「不敢!一定是高手寫的。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「是老先生寫的---望山你唸!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>這幾日，望山知影東寧之降已成定局，心情早已黯然，如今手提降表，更感覺心酸。總制爺所煩惱的代誌終於發生---鄭氏天下日子歹久，東寧國如今果然欲亡矣!</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「唸!緊唸!望山你咧想啥?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>劉將軍大聲喝罵，望山趕緊唸講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「是，恩......</span><span style='font-size:19px;font-family:Arial;color:rgb(255,0,0);vertical-align:baseline;white-space:pre-wrap;background-color:rgb(204,255,204)'>『為舉國內附，仰冀忘恩事..切臣生自海邦......』</span><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>伊一字一句唸落去，越唸嚨喉越來越焦，就討一口酒</span><a rel='nofollow' style='text-decoration:none' href='http://twblg.dict.edu.tw/holodict_new/result_detail.jsp?n_no=7042&amp;curpage=1&amp;sample=%E5%96%9D&amp;radiobutton=1&amp;querytarget=2&amp;limit=20&amp;pagenum=1&amp;rowcount=12'><span style='font-size:15px;font-family:Arial;color:rgb(72,48,21);text-decoration:underline;vertical-align:baseline;white-space:pre-wrap;background-color:rgb(206,195,178)'>啉</span></a><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>落，繼續閣唸:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「『......茲特繕具表章，並延平王印一顆、冊一副，及武平侯臣劉國軒印一顆，忠臣伯馮錫范印一顆，敬遣副使劉國昌、馮錫韓齎赴軍前，繳奉版籍、土地、人民，待命境上。數千里之封疆，悉歸土宇;百餘萬之戶口，並屬版圖。遵海而南，永息波濤之驚，普天之下，均沾雨露之濡。實聖德之漸被無方......』」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山唸啊唸，不覺流目屎，唸到「具本奏聞，伏侯勅旨」這句時，已經泣不成聲，淚珠落下，滴到降表稿頂面。伊攑頭看著劉將軍佮曾爺共伊</span><span style='font-size:15px;font-family:Arial;color:rgb(0,0,0);vertical-align:baseline;white-space:pre-wrap;background-color:rgb(225,211,188)'>睨，攏無講話，就趕緊拭目屎，雙手將草稿交予劉將軍了後就告辭離席而去。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  降表送到澎湖了後，局面既定，劉將軍就tshua7兵轉來赤崁，逐家靜候施琅處理。望山嘛轉去將軍府，七月十五，藉由去郭家過普渡之名，離開將軍府，去揣郭舵公。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  郭舵公對望山講，翁七死矣!</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「伊死矣?伊予人刣死的?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「毋是!毋是!伊跳海自殺矣!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山著驚，就問捌人情形，郭舵工講應貞佮蔡奇攏平安無代誌，但是蔡奇毋敢轉去兵鎮，郭舵公共伊分藏佇捌位。趙舵公來往各處，為逐家傳報消息。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「翁七先生又為啥物跳海咧?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「翁先生兩擺刺殺劉國軒失敗，無面轉去見姚啓聖---望山，彼个翁先生嘛是姚啓聖的密諜!伊是清朝刺客!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「唉啊!伊嘛是清朝密諜---翁先生是姚啓聖派的刺客?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「是，我一開始有一點懷疑，了後竟然予伊騙去矣!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>望山認真想了後，才講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「所以伊跳海自殺，是驚無功予人處罰?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「當然。趙舵公來講，翁先生刺劉失敗以後，佮蔡奇換漁船逃走出海，蔡奇一到船頂就睏矣，翁先生卻一暝攏咧啉酒，趙舵工勸伊無效。半暝時，伊共我的手銃交予趙舵工，叫伊還我，又閣共雙劍提出，講一支送予趙舵工，一支送予應貞。伊共身軀頂的念珠提落來，欲送予你。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「送我念珠?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「是。伊講伊本想欲對你講清楚刺客身分，但伊知影你誓死攏袂降清，所以毋敢講明，伊講你助伊刺劉，只是欲劉國軒投降，殺死劉國軒了後，你嘛無同意受撫。伊雖然佮你立場無仝，但足看重你，所以欲死進前送念珠予你。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「所以伊講伊佮劉國軒有仇，就毋是真的!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「伊講確實佮劉國軒有殺父之仇，伊入台行刺，為公嘛為私。如今行刺失敗，公私歹過，所以跳海自殺矣。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「恩...所以應貞兄欲按怎?順風佮伊的代誌欲按怎?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「是啊!欲按怎咧?伊行刺失敗，我本無需要履行暗約，但是順風一定愛伊矣!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「伊本講你無愛予伊嫁清諜，伊就無愛嫁。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「伊雖是按呢講，但是伊看應貞盡力為伊的兄哥東南報仇，雖未成功，知影應貞有心有意，哪會講無愛嫁?阻止順風嫁伊，我心中無忍心，但叫我查某囝嫁清諜，我毋甘願。望山，你看，欲按怎較好?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「應貞兄這馬佇佗位?我去揣伊談看覓。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「伊欲等姚督專使來了後才願意出面。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「姚啓聖專使啥物時陣才會來?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「伊應該早就來矣，伊講姚督專使本來欲趕佇東寧投降進前來。如今王爺已經派人送降表去澎湖，王爺金印嘛送去矣。清督專使閣來有啥物用?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「對啊!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>望山嘆氣，伊想欲趕緊揣蔡奇商討未來大計，就請郭    舵公轉告蔡奇設法前來見面。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  施琅收了降表，派人入台曉諭百姓剃髮，這時，姚啓聖派出的專使才坐船入安平港。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  何應貞陪督使去見王爺、馮侍衛佮劉將軍逐家人，鼓動伊閣寫降書送至福州，姚啓聖答應專摺奏請清帝許撫。劉將軍以已經許降施琅在先，毋通變更，婉言拒絕，只是招待督使留住賓館。應貞則往郭家，叫順風通知望山去見面。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  如今應貞是督使隨員，出入方便，無必要閃避，所以公開佮望山見面嘛無危險。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  應貞見了望山，嘆講督使船離開福州以後，一路風勢無，拖到這馬才到，姚督大人費盡苦情，用盡心計，這平台之功，卻由施琅一人獨得!</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山欲揣郭舵公蔡奇消息，可是郭舵公佮許姑攏佇房間內面講話，順風佇灶腳煮飯，望山佮應貞對坐，只聽應貞訴苦。望山隨口講施琅能功善戰，兵強船多，伊主張戰取，無主張招撫，自有應得之功。應貞點頭講:</span></p><br/><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'><span style='white-space:pre'>	</span></span></p><br/><br/><br/><br/><br/><br/><br/><br/><br/><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「這點是施琅高明。姚督大人本來認為澎湖台灣戰備森嚴，海固水險，雖有強兵，無一定會使力取，所以一向主張招撫，無主張迫降。阮轉去的時，向伊報告台灣民心已失，軍民缺糧，會使戰鬥的士兵早已凋零，毋是袂使力取。姚督大人聽了咱的報告，嗟嘆規暝</span><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'><span style='white-space:pre'>	</span></span><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>，講如用戰取，權佇施琅，總督袂使爭功，如欲爭功，只有派人入台，勸馮鄭劉等人對福州投遞降書，接受伊的招撫條件------東寧如果對施琅投降，當然是遠不如對姚督大人歸撫好。姚督大人收降書，閣對皇帝力爭......唉!如今傷晏矣!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「施琅獨佔大功矣!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「施琅按呢對待姚督大人實在無應該!姚督大人講師郎行事陰險，度量淺小，好勝驕傲，對伊無滿意。施琅有今日之功，究竟是姚督大人幫助，伊攻澎湖得利，無應該獨得戰果，應該想講姚督大人對伊的好處。十數年前，施琅嘛攻過澎湖，當時伊失利退兵，皇上疑伊無願意專心，無想欲予伊留佇福建，調伊去北京，予伊內大臣之職，冷落十有三年，如無姚督大人ˋ助伊，伊閣佇北京做冷官!姚督大人知影伊才幹不凡，捌有上疏推薦，接任總督了後，又閣上疏皇上，講願以家口擔保，請授施琅水師提督，回閩平台，施琅才會使轉來。施琅未任水師提督以前，姚督大人為著平台的代誌，已經用過足濟精神佮錢，日夜運籌計畫，修戰船練水軍，設修來館、派密探間諜，用心布置，才有今仔日。無姚督大人之力，施琅平台哪會通遮爾順利?平台之功，應該以姚督大人為首，施琅獨吞大功，大不應該------姚督大人知影受降無望，一定足失望傷心!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  這時，許姑自房內嘛嘛吼行出來，望山忙去扶伊，郭舵公自後壁綴in，順風聽著聲音嘛自灶腳出來。許姑坐到椅仔頂邊吼邊對望山講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「望山!素面的死，毋通全部怪我!伊老爸......」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「阿母......你按怎矣......素面的父親?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>順風佇邊仔回答講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「望山兄，以前素面姐拜託過應貞轉去揣伊老爸，講欲請伊老爸答應嫁予你。瞭後素面姐雖然自盡，應貞兄轉去猶是揣著許姑的丈夫，如今......」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  應貞搶講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「其實毋是我去揣著的。我無離開台灣進前，就先託朋友轉去泉州去許姑故鄉揣人，是我朋友揣著的。我轉去福州的時陣，無去見我的朋友，因我欲見姚督大人，姚督大人的代誌真濟，我毋通離開，就送批請彼个朋友閣去。我臨時奉姚督大人命令，提早密渡台灣，袂通等我朋友，就交代同事等伊消息，自督使揣來予我---這馬督使帶來消息，講素面父親先講無答應素面姑娘家己主婚，應該聽母命才著。第二擺，伊知影素面拒婚自盡，非常生氣，罵許姑袂曉管顧女兒......」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>許姑嘛搶講</span></p><br/><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「這按怎會使全部怪我咧!伊家己背棄我母女，家己投清，伊會通怪我?伊是欲叫我按怎?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>應貞又閣講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「......許姑丈夫知影許姑的情形，伊講既然素面姑娘已經死矣，許姑就毋免留佇台灣，伊託朋友紮批，愛許姑轉去。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  許姑搖頭講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「我無愛轉去!」</span></p><br/></span></div></td></tr></tbody></table></div></div><br /><small>Updated on <abbr class="updated" title="2015-03-17T12:24:06.571Z">&#19977;&#26376; 17, 2015</abbr> by <span class="author"><span class="vcard"><a class="fn" href="mailto:i123193@gmail.com">&#34157;&#26228;</a></span></span> (<a href="history.html">Version <span class="sites:revision">2</span></a>)</small><br /><br /></div></div></td></tr></table></body></html>