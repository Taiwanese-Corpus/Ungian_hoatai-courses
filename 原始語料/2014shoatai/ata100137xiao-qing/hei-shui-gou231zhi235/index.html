<html><head><title>&#40657;&#27700;&#28317;231&#33267;235</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../../ata100122wen-xiu/index.html">1-ATA100122&#25991;&#29703;</a></small></td></tr><tr><td><small><a href="../../ata100121yu-jun/index.html">2-ATA100121&#26161;&#21531;</a></small></td></tr><tr><td><small><a href="../../home/index.html">2014 Spring &#33775;&#21488;&#35486;&#25991;&#23565;&#35695;</a></small></td></tr><tr><td><small><a href="../../ata100137xiao-qing/index.html">3-ATA100137&#34157;&#26228;</a></small></td></tr><tr><td><small><a href="../../qiong-yi-de-bi-ye-zuo-pin/index.html">4-&#29898;&#35516;&#30340;&#30050;&#26989;&#20316;&#21697;</a></small></td></tr><tr><td><small><a href="../../ata099109fang-ting/index.html">ATA099109&#33459;&#23159;</a></small></td></tr><tr><td><small><a href="../../ata099132ji-an/index.html">ATA099132&#31287;&#23433;</a></small></td></tr><tr><td><small><a href="../../ata099142pei-jia/index.html">ATA099142&#27803;&#22025;</a></small></td></tr><tr><td><small><a href="../../ata099186fu-lian/index.html">ATA099186&#39333;&#34030;</a></small></td></tr><tr><td><small><a href="../../ata100108jia-fang/index.html">ATA100108&#20339;&#33459;</a></small></td></tr><tr><td><small><a href="../../ata100117yi-ting/index.html">ATA100117&#34191;&#23159;</a></small></td></tr><tr><td><small><a href="../../ata100133yi-ru/index.html">ATA100133&#27449;&#33593;</a></small></td></tr><tr><td><small><a href="../../ata100137xiao-qing-1/index.html">ATA100137&#34157;&#26228;</a></small></td></tr><tr><td><small><a href="../../ata100139si-ying/index.html">ATA100139&#24605;&#31310;</a></small></td></tr><tr><td><small><a href="../../ata100142shi-ting/index.html">ATA100142&#35433;&#23159;</a></small></td></tr><tr><td><small><a href="../../ata100143ting-yun/index.html">ATA100143&#23159;&#21243;</a></small></td></tr><tr><td><small><a href="../../ata100144ya-han/index.html">ATA100144&#38597;&#28085;</a></small></td></tr><tr><td><small><a href="../../ata100145yu-xin/index.html">ATA100145&#37434;&#27427;</a></small></td></tr><tr><td><small><a href="../../ata100147guan-zhong/index.html">ATA100147&#20896;&#20013;</a></small></td></tr><tr><td><small><a href="../../ata100149pei-qi/index.html">ATA100149&#29678;&#32186;</a></small></td></tr><tr><td><small><a href="../../ata100151jia-rong/index.html">ATA100151&#20339;&#23481;</a></small></td></tr><tr><td><small><a href="../../ata100152qiong-yi/index.html">ATA100152&#29898;&#35516;</a></small></td></tr><tr><td><small><a href="../../potsdam-ke-zhang/index.html">Potsdam&#31185;&#38263;</a></small></td></tr><tr><td><small><a href="../../p189-p200/index.html">p189-p200</a></small></td></tr><tr><td><small><a href="../../hei-shui-gou282-290/index.html">&#40657;&#27700;&#28317;282-290</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2014shoatai/5749452457110402648"><div><a href="../index.html">3-ATA100137&#34157;&#26228;</a> &gt; </div><h3><span class="entry-title">&#40657;&#27700;&#28317;231&#33267;235</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>我應不應該穿這套外衫，坐佇馮府來的花轎，過去做馮家的’’四姊’’，去佮馮巧舍仝眠床咧?

海水劈劈拍拍咧響，海水袂</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>記得</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>我彼日的誓言，東南兄做鬼也袂原諒我嫁予馮巧舍。

但是我會當按怎咧?望山袂當管，別人袂當管。阿母已經</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>答應結婚</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>，舵公伯父女的生活要緊，我如今無愛嫁欲按怎??

素面又閣感覺倒手佮倒爿喙䫌咧癢，又閣伸倒手捧水洗擦。每一擺擦了以後才會感覺爽快。

只有阿爸會當佮我講我應不應該嫁過去。阿爸會佮我講我應不應該穿這</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>領</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>舵公伯洋船</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>揣</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>轉來的南洋綢布做的新娘衫嫁去安平，嫁去遐安平島頂的人責罵的馮家惡少巧舍爺!

素面坐直身軀，對安平島看。

安平島上的監國爺、監國夫人、董國太攏死</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>矣</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>。

赤崁街的總制爺嘛死</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>矣</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>。
總制爺死進前有講過:[死佇對的時間，比臨難受辱較好。]伊死了當然無怨恨，無像監國夫婦，無像董國太，死甲不甘不願。總制爺確</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>實</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>偉大，所以受人尊敬。

</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>但是總制爺無應該教李望山忍耐佮等待</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>，去做啥物反清復明的代誌。予伊毋關心我陳素面的死活。

素面用心看港水。

無人會關心我陳素面的代誌，只有阿爸…

素面大步向前行，潦入水中，</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>水淹至褲管</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>，</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>跤</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>底的木屐浮升，伊</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>跤</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>步袂穩，但仍一步一步行。

伊兩隻手將新外衫攑咧，囥佇面頭前，小心</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>無予</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>海水</span><a rel='nofollow' style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;text-align:center;background-color:rgb(206,195,178)' href='http://twblg.dict.edu.tw/holodict_new/result_detail.jsp?n_no=9715&amp;curpage=1&amp;sample=%E6%B2%BE&amp;radiobutton=1&amp;querytarget=2&amp;limit=20&amp;pagenum=1&amp;rowcount=10'>滒</a><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>到。

海水一波一波湧向海外。海水湧向安平島，湧過</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>烏</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>水內溝，湧過澎湖，湧過</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>烏</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>水外溝，會當湧至唐山。

到唐山揣著阿爸，問伊我應該不應該</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>穿這新衫嫁去馮府</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>!

問伊看覓這是毋是一</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>領</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>真美麗的好衫。

素面又閣走至頭前，喙中喃喃的講:

[阿爸，你看啊!這衫敢有美麗?這衫</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>敢</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>有好看?]

伊滿面的淚珠，一隻木屐已經</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>褪掉</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>浮起來，海水淹至胸前，彎月已經偏西，伊仍然</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>咧</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>講，一邊哭一邊講:

[阿爸，這衫你看...]
22.將軍夜驚
彎月已經偏西，但是</span><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#0000ff'>仍然</font></span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>無看著馮巧舍in來。

望山閃佇將軍府牆邊彎角，面向街的方向焦急小心的觀察，有耐心的等真久，彼三</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>个</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>人終於出現</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>矣</span><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#000000'>。

等in行至較近的所在時，望山才向前去攔馮巧舍。
兩个隨從迅速向前擋望山，其中一个人喝講:

[啥人?你欲做啥物?]

[林有生，你閃開，這人是將軍府的李望山。]

馮巧舍正手撥開兩个隨從，倒手握腰間劍柄，徛到望山的面前，冷冷的問:
[李望山揣我有代誌?]

望山嘛冷冷的回答:

[馮巧舍，劉將軍有話揣你密談…]

[咱正欲入府揣劉將軍，阮作伙</font><font color='#0000ff'>進去</font><font color='#000000'>!]

[莫!劉將軍交代袂當行正門，愛你</font></span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>綴</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>我行後門入去。]

[行後門?]
馮巧舍歪頭看望山。佇烏暗中</span><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#0000ff'>仍然</font></span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>會使看著馮巧舍彼雙賊眼猶疑不決的神情，望山忍耐厭惡的情緒，細聲講:

[前廳無方便!]

[叫咱行後門?哼!我馮府的人來揣劉將軍，豈有</span><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#0000ff'>閃躲</font></span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>行後門的道理-----劉將軍這馬佇佗??]

[伊佇府中內廳，伊愛恁入府去邊廳等伊!]

[好!你</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>咱入大門去偏廳!]

望山閃開讓路，徛佇邊仔，仍用冷靜的口氣講:

[恁家己入去!內面自然會有人迎接恁。毋過，劉將軍講，假使恁無愛自後門入去談，入大門後著毋通講有關軍餉的代誌，袂當佇謝大虎的面頭前講啥物，袂當講著請你密談的代誌----謝大虎下晝到安平鎮去見馮侍衛爺，劉將軍講今日</span><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#ff9900'>不</font></span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>方便佇伊面前講軍餉的代誌。你</span><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#ff9900'>不</font></span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>肯佮伊先密談，伊見面的時陣就袂佮你講啥物…]
[謝大虎去過安平?]

[是!]

馮巧舍聽了這番話，暫停</span><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#ff9900'>腳</font></span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>步，低頭想看覓，越頭佮伊的隨從翹一點仔喙唇，彼兩人就向前</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>夾</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>望山，</span><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#ff9900'>從</font></span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>頭到</span><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#ff9900'>腳</font></span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>搜伊規身軀。林有生回講:

[空身的!]

馮巧舍點頭，對望山講:

[好!你</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>tshua7</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>路入後門!]

望山</span><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#ff9900'>代</font></span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>in三个人自後門入去，閃過牆邊，來到邊廳。伊伸手</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>開門扇，請in入去。

廳內幽暗，只有彼盞油燈照光，</span><font color='#0000ff'><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>燈光無</span><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>亮</span></font><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>，馮巧舍</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>往內面看</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>，並無入去。望山輕聲對in講:

[請in內面小</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>可</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>仔坐，我去請劉將軍來遮!]

馮巧舍這時才答應</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>，兩个隨從就先踏入門，馮巧舍了後</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>綴</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>in去，望山嘛踏入廳內，順手對後面關門。馮巧舍越頭來看，望山</span><a rel='nofollow' style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;text-align:center;background-color:rgb(206,195,178)' href='http://twblg.dict.edu.tw/holodict_new/result_detail.jsp?n_no=13145&amp;curpage=1&amp;sample=%E8%88%89%E9%A0%AD&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'>攑頭</a><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#000000'>頭</font></span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>看廳後，翁七已經佇桌角出現。

兩把飛劍左右飛過來，射</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>中</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>林有生佮另外兩个隨從的嚨喉，in只有輕輕的哼一聲，就先後倒地。

望山</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>徛佇馮巧舍身後，就伸手自後按</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>伊腰間長劍劍柄，翁七一步跳過來，雙手左右夾馮巧舍的頭，</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>向</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>邊仔扭轉，馮巧舍身軀一偏，嘛輕輕哼一聲。望山離手，予翁七拖過馮巧舍的身軀按佇塗跤。

翁七講:

[死</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>矣</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>，頭頸斷</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>矣</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>。你先解伊的長劍，</span><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#ff9900'>帶</font></span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>佇腰頂</span><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#ff9900'>管</font></span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>-----好，這馬共彼兩人拖</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>到後面。袂當</span><a rel='nofollow' style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;text-align:center;background-color:rgb(206,195,178)' href='http://twblg.dict.edu.tw/holodict_new/result_detail.jsp?n_no=9715&amp;curpage=1&amp;sample=%E6%B2%BE&amp;radiobutton=1&amp;querytarget=2&amp;limit=20&amp;pagenum=1&amp;rowcount=10'>滒</a><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>到</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>血</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>!我來剥這馮巧舍的軍裝!]

翁七迅速剝馮巧舍的衫褲頭巾，望山解馮巧舍的長劍，佩佇家己腰間，就小心去拖林有生兩人屍體，囥佇廳後牆角，看翁七咧穿馮巧舍外衫，就抱馮巧舍屍體，嘛囥佇牆角。

翁七已經穿好衫，挺胸咧看望山，伊又閣整理軍裝，向前行一步，近倚望山。燈火烏暗，望山看過去，親像看著馮巧舍又閣出現，</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>伊</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>失神</span><span style='color:rgb(0,0,0);font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'>，袂當講話!</span></div></td></tr></tbody></table></div></div><br /><small>Updated on <abbr class="updated" title="2014-06-22T08:43:41.538Z">&#20845;&#26376; 22, 2014</abbr> by <span class="author"><span class="vcard"><a class="fn" href="mailto:i123193@gmail.com">&#34157;&#26228;</a></span></span> (<a href="history.html">Version <span class="sites:revision">6</span></a>)</small><br /><br /></div></div></td></tr></table></body></html>