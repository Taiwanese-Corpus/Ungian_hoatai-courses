<html><head><title>&#40657;&#27700;&#28317;306-321</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../../ata100122wen-xiu/index.html">1-ATA100122&#25991;&#29703;</a></small></td></tr><tr><td><small><a href="../../ata100121yu-jun/index.html">2-ATA100121&#26161;&#21531;</a></small></td></tr><tr><td><small><a href="../../home/index.html">2014 Spring &#33775;&#21488;&#35486;&#25991;&#23565;&#35695;</a></small></td></tr><tr><td><small><a href="../../ata100137xiao-qing/index.html">3-ATA100137&#34157;&#26228;</a></small></td></tr><tr><td><small><a href="../../qiong-yi-de-bi-ye-zuo-pin/index.html">4-&#29898;&#35516;&#30340;&#30050;&#26989;&#20316;&#21697;</a></small></td></tr><tr><td><small><a href="../../ata099109fang-ting/index.html">ATA099109&#33459;&#23159;</a></small></td></tr><tr><td><small><a href="../../ata099132ji-an/index.html">ATA099132&#31287;&#23433;</a></small></td></tr><tr><td><small><a href="../../ata099142pei-jia/index.html">ATA099142&#27803;&#22025;</a></small></td></tr><tr><td><small><a href="../../ata099186fu-lian/index.html">ATA099186&#39333;&#34030;</a></small></td></tr><tr><td><small><a href="../../ata100108jia-fang/index.html">ATA100108&#20339;&#33459;</a></small></td></tr><tr><td><small><a href="../../ata100117yi-ting/index.html">ATA100117&#34191;&#23159;</a></small></td></tr><tr><td><small><a href="../../ata100133yi-ru/index.html">ATA100133&#27449;&#33593;</a></small></td></tr><tr><td><small><a href="../../ata100137xiao-qing-1/index.html">ATA100137&#34157;&#26228;</a></small></td></tr><tr><td><small><a href="../../ata100139si-ying/index.html">ATA100139&#24605;&#31310;</a></small></td></tr><tr><td><small><a href="../../ata100142shi-ting/index.html">ATA100142&#35433;&#23159;</a></small></td></tr><tr><td><small><a href="../../ata100143ting-yun/index.html">ATA100143&#23159;&#21243;</a></small></td></tr><tr><td><small><a href="../../ata100144ya-han/index.html">ATA100144&#38597;&#28085;</a></small></td></tr><tr><td><small><a href="../../ata100145yu-xin/index.html">ATA100145&#37434;&#27427;</a></small></td></tr><tr><td><small><a href="../../ata100147guan-zhong/index.html">ATA100147&#20896;&#20013;</a></small></td></tr><tr><td><small><a href="../../ata100149pei-qi/index.html">ATA100149&#29678;&#32186;</a></small></td></tr><tr><td><small><a href="../../ata100151jia-rong/index.html">ATA100151&#20339;&#23481;</a></small></td></tr><tr><td><small><a href="../../ata100152qiong-yi/index.html">ATA100152&#29898;&#35516;</a></small></td></tr><tr><td><small><a href="../../potsdam-ke-zhang/index.html">Potsdam&#31185;&#38263;</a></small></td></tr><tr><td><small><a href="../../p189-p200/index.html">p189-p200</a></small></td></tr><tr><td><small><a href="../../hei-shui-gou282-290/index.html">&#40657;&#27700;&#28317;282-290</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2014shoatai/3113121361034165731"><div><a href="../index.html">3-ATA100137&#34157;&#26228;</a> &gt; </div><h3><span class="entry-title">&#40657;&#27700;&#28317;306-321</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><span><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>望山問:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「批?素面父親有批?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>順風佇邊仔回答講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「有......嘛有一張批欲予沈國公。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「咦?啥人寫批予伊的?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>應貞講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「是姚督大人寫的批---姚督大人聽我講沈國公閣佇台灣，非常歡喜。這馬愛我tshua7批予伊，欲請伊入府襄幕。這張批督使帶矣，閣欲請望山你陪我送去!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「好。彼个素面父親的批......?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>許姑一邊拭目屎一邊講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「我無愛轉去唐山!我哪有面子轉去唐山!伊哪有面子轉去唐山!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>郭舵公:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「許姑的丈夫已經閣娶，許姑無願意轉去。就是按呢伊才嘛嘛吼，我頭拄仔佇房間內底勸伊真久矣。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>許姑對望山講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「望山，你講，我也會使轉去?素面若是無死，知影伊老爸閣娶，伊會想欲去揣伊?你講我敢會使轉去?我無愛轉去!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>             30.滅國之誅</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  姚督專使入台，雖然袂使挽回定局，但是東寧國文武無愛投降施琅，真濟人，攏紛紛到賓館去見督使。應貞又閣四界聯絡鎮將，鎮將鎮兵知影清朝姚督佮施提督爭功不下，既然有總督倚靠，督使又閣來安平，所以大膽呼應，各地軍民議論不休。劉將軍心中真驚，驚有改變，派人陪曾爺閣去澎湖，請施琅趕緊揣兵渡海入台鎮壓，中秋未到，清船已來。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  清船到鹿耳門海外口的時，看著海門危險，波浪無平，逐家緊張，爭先搶路，未待劉將軍派船導引，就駛入去鹿耳門，但是因為水鹿無熟，靠礁的靠礁，相</span><a rel='nofollow' style='text-decoration:none' href='http://twblg.dict.edu.tw/holodict_new/result_detail.jsp?n_no=6003&amp;curpage=1&amp;sample=%E6%92%9E&amp;radiobutton=1&amp;querytarget=2&amp;limit=20&amp;pagenum=1&amp;rowcount=15'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>挵</span></a><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>的相</span><a rel='nofollow' style='text-decoration:none' href='http://twblg.dict.edu.tw/holodict_new/result_detail.jsp?n_no=6003&amp;curpage=1&amp;sample=%E6%92%9E&amp;radiobutton=1&amp;querytarget=2&amp;limit=20&amp;pagenum=1&amp;rowcount=15'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>挵</span></a><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>，施琅的船予別船</span><a rel='nofollow' style='text-decoration:none' href='http://twblg.dict.edu.tw/holodict_new/result_detail.jsp?n_no=6003&amp;curpage=1&amp;sample=%E6%92%9E&amp;radiobutton=1&amp;querytarget=2&amp;limit=20&amp;pagenum=1&amp;rowcount=15'><span style='font-size:15px;font-family:Arial;color:rgb(72,48,21);text-decoration:underline;vertical-align:baseline;white-space:pre-wrap;background-color:rgb(225,211,188)'>挵</span></a><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>歹，其他嘛有十數隻大細船隻受損。劉將軍聽著訊息，速派姚港等人備船出港去接，伊自帶兵到安平，命清出各府房舍，安頓清兵。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  施琅</span><a rel='nofollow' style='text-decoration:none' href='http://twblg.dict.edu.tw/holodict_new/result_detail.jsp?n_no=6003&amp;curpage=1&amp;sample=%E6%92%9E&amp;radiobutton=1&amp;querytarget=2&amp;limit=20&amp;pagenum=1&amp;rowcount=15'><span style='font-size:15px;font-family:Arial;color:rgb(72,48,21);text-decoration:underline;vertical-align:baseline;white-space:pre-wrap;background-color:rgb(225,211,188)'>挵</span></a><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>船受驚，佇安平休養幾日，攏無動靜，望山嘛佇安平，伊無願接待清兵，知影曾爺閣轉去賓館，就去陪伴。姚督專使見施琅入台，馬上坐船離開，應貞因為佮順風婚事無決定，就留佇郭家，無做伙去。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  施琅入台以前，先派人宣令官民剃髮結後尾辮，街上人民佮各莊百姓無習慣這種款式，攏咧觀望。施琅入台了後，命王爺佮文武官員先落髮，逐家想到姚啓聖講的袂使落髮，照朝鮮、高麗事例的條件，攏無滿意施琅條件嚴格，紛紛到國姓爺廟內去哭。施琅原是國姓爺部將，父親佮兄弟予國姓爺所刣，竟然投入清朝，藉清人力量報伊的私仇，雖然伊如今宣告無愛殺正族報仇，究竟難辭滅東寧國之罪，街上商民議論紛紛，鎮兵更難心服。劉將軍為著家己的未來，破降東寧，本已心虛，如今看著軍民不服，就報請施琅想辦法鎮壓。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  施琅病好，先整頓軍隊，但是聽著軍民不服，毋敢用強壓的手段，就佮劉將軍參詳，劉將軍勸伊祭拜國姓爺之廟，用來解除施鄭兩族冤仇，且安定民心。施琅得計，先命將清朝康熙皇帝赦詔抄黃分貼各處，宣言擇日往祭國姓爺。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  康熙皇帝赦詔傳布各坊里，望山看著，慢慢仔讀:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「.........朕體上天好生之心，薄海內海外率俾安全，特頒敕旨，前往開諭:」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「爾等果能悔過投誠，自心向化，率所屬偽軍民人等，悉行登岸，將爾等從前違抗之罪盡行赦免，仍從優敘錄，加恩安插，務令得所。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「煌煌諭旨，炳如日星，朕不食言.........」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  結果這皇詔一發，顛倒引起軍民恐惶。彼句</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「軍民人等悉行登岸」，就是欲台灣全部人口清除離開海島，轉去唐山的意思，都合當時已經有清朝欲棄台遷民的傳說，如今皇詔明文，證實傳說無錯，更予逐家緊張。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  蔡奇轉去安平揣望山，兩人計議相仝，當日正好是施琅祭廟的日子，蔡奇講先去看看，閣轉來頂真計議，所以兩人同行做伙。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  施琅祭廟是重要的代誌，煩惱東寧前途的官兵攏做伙到廟前來看盛況，施琅特別將祭文抄貼祠廟外口，予人看。望山佮蔡奇讀了祭文，看過祭典以後就轉來厝。彼篇祭文寫的是:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「自同安侯(指鄭之龍)入台，台地始有居人;逮賜姓啓土，始為巖疆，莫敢誰何!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「今琅賴添子威靈，將帥之力，克有茲土，不辭滅國之誅，所以忠朝廷而報父兄之職分也。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「獨琅起卒伍，與賜姓有魚水之歡。中間微鹹，釀成大戾。琅於賜姓，翳為仇義，情猶臣主，蘆中窮士，義所不為。公義私恩，如是而已。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  蔡奇看著局面按呢，知影目前已無可為，講只有等待來日閣議代誌，如今無想欲留佇安平，就對望山辭別，講伊決定南去小崗山投靠蔡姓親族，望山講伊嘛欲辭去鎮兵前往赤山莊。所以兩人分開，閣約明仔日再見。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  施琅祭廟以後，由劉將軍tshua7兵相陪，踏勘台灣南北路，姚港奉命相隨，望山辭職轉去郭家。郭舵公聽應貞勸告，叫順風借刀替伊剃頭毛，本叫望山嘛愛剃，望山搖頭拒絕。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  應貞求郭舵公同意親事，欲tshua7順風轉去唐山，郭舵公猶未決定。順風已經17歲，是出嫁的年紀，應貞家世身分已無問題，伊是姚督身軀邊重要官員，順風嫁伊，一生生活本會使無憂，但是郭舵公無愛順風離開伊身邊，一个人過去唐山，所以無決定。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  應貞就請郭舵公佮許姑同去福州，願意負責in的生活，如果郭舵公想閣走船，嘛會使為伊安排。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  棄台之議雖然傳說真濟，但是無偌久因施琅表示欲共清帝力爭留台，所以逐家小寡仔放心。郭舵公希望清朝莫棄台灣，更會使開放海禁，准許出洋，會使佇唐山佮台灣來往貿易，伊想欲佇安平閣揣洋船掌舵，所以無愛去福州。應貞認為清朝即使無棄台灣，嘛會限制洋船貿易，勸郭舵公勿存希望。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  許姑無願意轉去唐山，郭舵公無愛離開台灣，順風無愛家己行，所以應貞一直毋通成行。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  過幾日了後，望山家己去善化揣沈國公。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  頂个月陪應貞送去姚督私函，沈國公啓讀了後，無閣講話，這擺一定欲問明老師的想法。  </span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  沈國公佇書房出現的時陣，望山看真久，攏無講話。沈國公摸家己無頭毛的頭額，坐佇椅條頂嘆一口氣講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「望山，你猶未剃頭啊!王爺毋是已經通令軍民做伙剃頭歸順啊?你無剃頭，驚無方便矣!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>望山這才坐落，講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「是，是一定愛剃頭矣。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山突然無想欲問伊先生的話矣。確實，照總制爺的交代，嘛無講眾人為明朝殉身啊!聽命剃頭是應該的。伊未閣開口，沈國公又閣講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「無想著東寧亡遮緊!頂擺你講澎湖之戰，鎮兵死戰不退，若是台灣閣按呢死戰，施琅無遐爾緊就會使入台矣!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「當然!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  沈國公又閣嘆氣講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「毋過，終究無法度佮清朝對抗!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「大鳴天下，如今攏已經全部淪入去清人的手頂面，毋知何時才有復興的日子!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「照姚督來函所講，清帝治理帝國，遠勝大明末朝幾个皇帝，按呢看，百姓是會順服的。大明毋通號召，真難復興!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「按呢國姓爺伊反清復明的苦心.........」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「苦心是袂枉費的。國姓爺抗清開台的貢獻，將會永垂青史，有這幾十年的海外王國，保存大明正朔，使清人毋感輕視漢人，畢竟是袂白費心機的。如今清帝重用姚督佮施琅，無用滿將，就可知影閩浙人士，毋是易與之輩。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「以後有滿人入掌閩浙，為政有失，漢人敢會反抗?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「當然會!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「按呢反抗?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「就看有心人如何去計劃矣。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山滿意的點頭，就問沈國公是毋是決定去福州入姚督府內。沈國公表示伊已經寫批予姚督，講伊願意轉去浙江，但是毋願去福州姚督府做工課。伊講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「我身為明朝太僕，避亂來台三十幾年，今年已經七十二歲矣，哪有臨老變節，閣為新朝賣命之理?若會當生還浙江故鄉，埋骨故里，就已經真甘願矣。姚督欲我去伊的總督幕內，我是無欲去的，但是伊講若是我無去福州，伊仍派人備船送我全家回故鄉，我是答應的。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「沈國公一家伙仔攏欲轉去?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  沈國公搖頭講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「子孫各有in的拍算，基本上攏無愛轉去，只有一兩个人願意對我轉去爾。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「</span><a rel='nofollow' style='text-decoration:none' href='http://twblg.dict.edu.tw/holodict_new/result_detail.jsp?n_no=5971&amp;curpage=1&amp;sample=%E4%BD%A0%E5%80%91&amp;radiobutton=1&amp;querytarget=2&amp;limit=20&amp;pagenum=1&amp;rowcount=1'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>恁</span></a><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>啥物時陣欲走?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「愛等到姚督派人來。我已經料理好勢家事產業，隨時會使離開---望山，未來清人入台，一開始雖然未傷嚴苛，但in大忌民族義理，你千萬毋通定定提陳永華彼款反清復明，彼種義不臣胡的話，不然禍將臨頭。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「是。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「你啥物時陣剃頭?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「轉去就剃。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「你若是無想欲歸順，會使坐船到南洋去揣你阿叔。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「我無想欲去南洋。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山終於決定落髮，彼共別人借剪刀佮剃刀，欲揣順風請伊幫忙，但是伊突然又閣感覺心緒難平，臨時猶疑，無想欲馬上剃，就tshua7刀出門散步，走到大井頭來。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  秋風涼寒，想著往日佇遮个渡頭發生的種種有關素面的代誌，備感悲傷。前年中秋，去秋月圓，渡頭送別，港內自殺..........</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  素面望海思念父親，當然是伊佇遮自殺的原因。素面自殺，望山定定自責，若毋是有總制爺交代的代誌，伊本有真濟方法會通tshua7素面遠走高飛，望山信守交代，誤了私情，當然對不住素面。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  想到遮，心中五花十葉，百感交生，伊毋但虧欠，而且有無限的寂寞。素面正佇赤山等伊，望山必須依約北上，必須離開赤崁，必須到大潭邊去佮素面相陪。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  東寧已亡，頭髮將剃，來日生活，將會佮以前無仝，望山心情，正佮台江內港的海水仝款，翻滾袂停。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  伊攑頭看港內的海水。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  海水是素面喜愛之物，以前伊定定捧水洗面，定定望海懷鄉，這馬伊葬佇赤山大潭之邊，潭水無仝海水，伊佇地下一定會時時思念海水。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  欲去赤山莊時，愛記得閣帶海水去送伊!</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  安平遠處，有一隻渡船駛過來，望山越頭去看，船頂面有真濟人。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  清軍入台了後，安平佮赤崁之間渡船來往又閣越濟。清軍基本上攏駐佇安平，有一寡仔進駐到將軍府來。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  鄭府馮府族人攏咧整裝準備轉去唐山，劉國軒欲先啓行晉京受職。往日東寧彼幾府高門子弟，攏非常喜氣，慶沐新朝之恩，完全無亡國之疼，堅固船隻將會載in携手離開台灣。往日忍枵受寒的各里百姓，稍稍喘口氣，佇各地趕犁田園，期待明年春天的收成.........</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山想到遮，嘆一口氣，褪去跤下面的布鞋，行進海沙埔。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  海！海水！海水本是唐山佮台灣的阻隔天如今已經喪失作用，彼个澎湖東西的烏水溝，無閣親像往日按呢，是分開明清兩國國境的界線。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  為著專心大明天下的復興工課，望山失去心愛的素面，今後又閣為國姓爺的遺志終生努力，而且國姓爺的囝佮孫仔卻歡歡喜喜的整裝轉去，去等待大清皇帝賞予官職！</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  伊伸出倒手，摸頭毛，心裏想講：</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「in欲轉去唐山，我欲留佇台灣.........我欲去陪素面。欲留佇台灣，嘛必須剃髮！」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山伸出正手自身軀頂提出鉸刀，倒手握髮束，用鉸刀一鉸鉸落，提到面頭前，聞一下，看一下，收回鉸刀，雙手輕輕的搓摸一會仔，然後批開髮束，予頭毛一支一支的隨風飄入去水中。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  伊跪向海港，低聲講：</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「素面，我決定剃頭，我願意落髮---但是我願意落髮為僧，無願意落髮做清朝臣民！」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>                31.洋船解體</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山落髮為僧，順風為伊吼幾暝，伊講望山兄一定是為伊素面姐的緣故才會使為僧不娶。許姑嘛為望山的誠意感動，決定自此吃齋拜佛。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  趙舵公將翁七的唸珠交予望山，望山自起僧名「會海」，決定到赤山龍湖巖修行，等送走應貞了後就出發北上。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  應貞何時離開猶未決定，郭舵公正佇為這件代誌煩惱。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  施琅離開安平，到南北各地踏勘巡視，已經轉來。未來台灣如何處置，猶袂使決定，棄台的講法，傳說閣較濟，又講海禁雖然會使停止，但仍然無允許各省遠洋貿易，而且毋痛予唐山百姓渡海來台。遮个消息，使本來已經平靜的赤崁內外，又閣人心惶惶。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  遮的代誌使郭舵公煩惱，但是傷予伊煩惱的是順風佮應貞的婚事。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  順風雖然願嫁應貞，但是既然郭舵公無願意轉去，伊是毋是應該佮應貞遠行，毋通下決心，如果無佮應貞遠行，又應該如何，伊嘛無主意，攏請郭舵公全權決定。彼日許姑強為主婚，害了素面一命，郭舵公到今攏想袂開，如今伊親女婚事，許由家己全權決定，郭舵公伊欲按呢決定才好？</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  郭舵公為這項代誌煩惱數日，便佮望山參詳，望山講：</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「順風是一定欲嫁應貞兄的，舵公伯你毋通阻止這件婚事啊！恁無去福州，予順風姑娘去福州你會使佇台灣駛船去福州做生意，會使常常去看伊。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  郭舵公搖頭講：</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「既然講阮攏欲遷轉去唐山矣，閣談啥物來去福州的話？這馬順風佮應貞轉去，逐家分散，以後見面攏毋知去陀位見面！」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「棄台的代誌，猶未決定！」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「如果清朝棄台遷民，望山你準備欲按怎？」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>望山笑講：</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「棄台簡單，遷民敢有遐爾簡單....我嘛....如果欲遷民，我會走去內山，等清兵走了後閣出來--到彼个時陣，台灣又閣是咱東寧國矣!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「</span><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:rgb(225,211,188)'>恁</span><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>.........。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  自澎湖走轉來以後，望山變真濟，個性佮以前無仝，這擺刺殺劉國軒的代誌，伊積極主動參加，馮劉投降以後，伊四界行，聯絡四方兄弟，郭舵公相信若是清朝真正棄台遷民，望山in一定有一番作為.........。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  郭舵公看著望山，想到真濟代誌，無閣開口，聽望山又閣講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「施琅留佇總兵吳英守台，轉去澎湖矣。台灣棄留的代誌，愛等伊轉去福州，佮福建總督、巡撫、提督、水陸總兵共商善後，才會使決定。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「清朝竟然想欲棄台---清朝為啥物想欲棄台咧?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「清人本無海上生活經驗，這擺下令攻台，只是想欲消滅東寧反清力量，無佔領海島的意思。清人想講欲度過烏水溝來管台灣，攏退縮毋敢啊，所以朝中大臣攏主張放棄台灣，共咱送轉去唐山。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「哼!台灣有幾萬人，哪會使遷，哪會遷會了!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「是，所以雖講欲棄台遷民，這馬猶閣袂使決定。應貞兄已經託人轉去孤山，對姚啓聖打探消息，也是等消息傳轉來了後，閣決定!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「好!阮等福州的消息!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  福州消息傳來，使應貞驚著。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  清朝福建總督姚啓聖佇十一月間過身矣。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  姚啓聖毋但平台無功，因為動用公帑傷濟，予別人糾舉，講伊支出浮冒，朝廷下令追究查辦，講伊心情鬱積，抱恨過身去。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  姚啓聖死的年歲六十，佮鄭成功同甲子年間出生，到今癸亥過身。六十甲子始於「甲子年」，終於</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「癸亥年」，伊正正活佇這六十甲子干支年度內面。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  國姓爺年無四十就過身，伊如果佮姚啓聖仝款，活過一甲子，到今才過身，東寧前途，一定無仝。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  姚啓聖比國姓爺多活了二十一年。幾年來伊盡心策劃，以消滅國姓爺父子創立的東寧國，如今毋但有一點仔功勞，反被追究浮濫支用之罪，半身心血，最後竟然如此可悲!</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  應貞知影姚督的死，已經真悲傷，閣聽著朝廷查辦姚督浮冒公款四五萬兩的代誌，感覺真畏。伊講姚督大人挪用修繕船舶軍械之款項是實，但攏用佇正途，目的是咧經營征台大計，如今不賞其功，反欲辯其罪，姚督大人雖然死矣，其部屬佮用人必有大禍。伊講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「姚督大人生平慷慨仗義，揮金如泥沙，門下多養奇才劍客，為效死力，督府用度當然不比平常。無伊這番努力，台灣哪會使輕易得手?設修來管毋免用錢?收買東寧官將毋免用錢?遮的代誌哪會使事事列帳?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  應貞是姚督門下經手支用公帑之人，朝廷查辦以後，伊必然受牽連，為著安全起見，伊這馬無應該轉去福州。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  應貞傷心一段時間，佮郭舵公日夜討論，終於決定留台避災。望山聽著姚啓聖過身，嘛去善化莊揣沈國公，通知伊姚督已死，沈國公死了返鄉之，只好繼續留台度過餘生。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  應貞既然欲留台，順風的婚事自然解決，望山勸郭舵公tshua7人做伙去赤山莊墾地，郭舵公同意，應貞嘛同意，所以應貞去逐家所在辭別朋友，大家議定過了年離開赤崁。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  趙舵公陪應貞四界走，伊聽著逐家欲北上墾地，嘛求郭舵公tshua7伊做伙，伊講今後遠洋航海既然受限，海禁又嚴，伊只好棄海從陸，做伙上赤山。郭舵公一向看重趙舵工，知影伊誠實可靠，做代誌認真，雖然年紀較細，卻是老成穩重，嘛就答應伊。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  有一工，姚港來揣望山。望山嘛辭掉勇衛鎮，今佇赤崁街內開店，專佮南路莊頭做生理。伊講蔡奇轉來赤崁，想欲見望山，請望山去伊的店，望山問講為何無愛tshua7蔡奇來郭家，姚港講蔡奇tshua7真濟朋友做伙，有代誌欲佮望山講，無方便過來。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  郭舵公問姚港講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「你無是陪劉國軒、施琅到南北去巡視矣?in巡視甲按怎?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  姚港哼一聲講，講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「這个劉將軍尚巧，伊專門tshua7施琅去看逐个險要地勢，施琅看了，講台灣南北二路，地是險固，若是清兵力鬥，未必會使贏。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「這欲施琅巡視南北二路才知?伊坐船來的時陣，看彼个港道、彼个波浪，敢講伊毋知影台灣歹攻?伊船入去鹿耳門時，毋是挵著船?」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「是，是，施琅嘛講過。劉將軍tshua7伊去看山川陸地形勢，是欲伊知影，台灣是佮澎湖無仝的。澎湖海戰勝敗，就是戰爭勝敗，但是台灣海戰以後，閣有陸戰，清軍即使會使攻入去鹿耳門，阮仍會使退守南北二路。清軍袂使上陸來攻，欲自唐山閣調軍來，海峽遠隔，烏水溝來往毋是遐爾方便---若施琅知影攻台困難，劉將軍主降的功勞就更大。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「劉將軍遐爾奸險!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  望山隨姚港去伊店內見蔡奇等人。應貞想到安平去，正好趙舵工來，應貞請伊同行，順風無事好奇，嘛想過港去耍，所以三人做伙離開。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  當工下暗，望山先轉去，應貞伊卻消失，郭舵公煩惱，正想講出門去揣，趙舵工tshua7順風轉來。順風一看父親就走過來抱伊嘛嘛吼，望山看郭舵公，郭舵公看趙舵工，許姑自房內出來，問講應貞哪會猶未轉來。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  趙舵工搓雙手，低聲講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「應貞予清兵掠去矣!」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  郭舵公推開順風，許姑過去接牢，逐家震驚，攏等趙舵公閣講落去，順風先叫:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「阿爸，恁愛想辦法去救應貞兄，伊.........」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  原來應貞今仔日到安平逐个所在向朋友辭別，突然佇一處予清兵掠著，講伊是要犯，愛解送福州督府。順風出面辯護，講應貞是清督幕吏，為何掠伊，彼个帶兵軍士講in正欲掠前福建總督姚啓聖幕吏何應貞。應貞予人掠入去王府內去，順風無愛離開，趙舵公強搝伊轉來。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  一夜歹過，第二工透早，郭舵公欲趙舵工佮望山陪伊去安平探聽。三人去了一工，揣盡熟人，託真濟朋友，攏問不出其他消息，只聽講施琅聽講姚督派過人來台灣阻降，又氣又恨，派人四界探聽姚督秘碟行蹤，不意如今應貞自投羅網，予人掠去，欲送轉去福州。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  順風傷心多日，整理應貞行李，揣出一个短劍，郭舵公認出伊是翁七的物件，趙舵工對順風講翁七分配雙劍，嘛送伊一个。郭舵公袂使順風帶劍佇身軀邊，但是順風堅持留落來，做紀念。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  順風又自應貞衫袋內面揣著一張籤詩，趙舵工講這是應貞佇總管宮拜拜時抽的。順風交予望山看，望山唸予逐家聽，講這是「大魚受難」的命運，彼个籤詩寫:「鯤身困淺:南洋途中帆打爛，舵公無力北風寒。兒女不守父祖業。十代子孫船擱岸。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  逐家聽望山解疑籤詩，攏嘆氣無講話。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  應貞予人掠送轉去福州，已經無生機，郭舵公無閣等伊，決定過年了tshua7逐家離開北上。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  過年彼工，準備好兩个簡單牲禮，郭舵公tshua7許姑、順風、佮望山做伙到大井頭來祭拜東南佮素面。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  北風一直吼，風沙滿地，大井頭渡頭來往人少，無親像以前忙碌。</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  剛到港邊，順風就喝講:</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>「阿爸，你看，順風鳥船歪過彼</span><a rel='nofollow' style='text-decoration:none' href='http://twblg.dict.edu.tw/holodict_new/result_detail.jsp?n_no=3911&amp;curpage=1&amp;sample=%E9%82%8A&amp;radiobutton=1&amp;querytarget=2&amp;limit=20&amp;pagenum=3&amp;rowcount=55'><span style='font-size:15px;font-family:Arial;color:rgb(72,48,21);text-decoration:underline;vertical-align:baseline;white-space:pre-wrap;background-color:rgb(225,211,188)'>爿</span></a><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>---唉啊!是椗繩斷a2，船才會漂過去。」</span></p><p style='line-height:1.38;margin-top:0pt;margin-bottom:0pt' dir='ltr'><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'>  郭舵公真久無來看船a2，伊比順風早看著順風鳥船的慘狀，順風一叫，更增加伊的悲傷。伊戇戇的看彼个船。</span></p><div><span style='font-size:27px;font-family:Arial;color:rgb(0,0,0);vertical-align:baseline;white-space:pre-wrap;background-color:transparent'><br/></span></div></span></div></td></tr></tbody></table></div></div><br /><small>Updated on <abbr class="updated" title="2015-03-17T12:25:19.460Z">&#19977;&#26376; 17, 2015</abbr> by <span class="author"><span class="vcard"><a class="fn" href="mailto:i123193@gmail.com">&#34157;&#26228;</a></span></span> (<a href="history.html">Version <span class="sites:revision">2</span></a>)</small><br /><br /></div></div></td></tr></table></body></html>