<html><head><title>ATA099142&#27803;&#22025; (Version 28)</title></head><body><div class="hentry webpage" id="https://sites.google.com/feeds/content/site/2014shoatai/5298595294226532148"><h3><span class="entry-title">ATA099142&#27803;&#22025;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><h2><a name='TOC-:-'/><font size='3'><font face='arial, sans-serif'><span style='color:rgb(51,51,51);line-height:18.200000762939453px'>&lt;龍奧跟ㄠ瑛宗集</span><span style='line-height:24px'><span style='color:rgb(51,51,51);line-height:18.200000762939453px'>> 龍瑛宗著<br/></span></span></font><span style='line-height:24px'><span style='color:rgb(51,51,51);line-height:18.200000762939453px'><font face='arial, sans-serif'>&lt;不為人知的幸福>   改寫者:曾沛嘉</font></span></span></font></h2><h2><a name='TOC--'/><span style='line-height:24px'><span style='color:rgb(51,51,51);line-height:18.200000762939453px'><font size='2' face='arial, sans-serif'><br/></font></span></span><span style='line-height:24px'><span style='line-height:18.200000762939453px'><font face='arial, sans-serif'><font color='#333333'><font size='2'>　　</font><font size='3'>阮翁定慣勢講伊干</font></font><font size='3'><font color='#ff0000'>焦</font><font color='#333333'>會當活到五十歲，果然活到五十三歲就結束了伊的一生。</font></font></font></span></span><span style='line-height:24px'><span style='color:rgb(51,51,51);line-height:18.200000762939453px'><font size='3' face='arial, sans-serif'>通常來講人死去了後面會足歹看，毋過翁仔的面煞親像恬恬睏去仝款，是骨力過了一生的安心吧。一點仔攏看袂著生活甘苦影跡的安穩，攏袂感覺這个肉體真緊著會歹去。</font></span></span></h2><h2><a name='TOC--1'/><font size='3'><span style='line-height:24px'><span style='color:rgb(51,51,51);line-height:18.200000762939453px'><font face='arial, sans-serif'><br/></font></span></span><font face='arial, sans-serif'><span style='line-height:24px'><span style='color:rgb(51,51,51);line-height:18.200000762939453px'>　　彼是伊過往前幾工的代誌。講起來實在予人消風，因為無暝無夜照顧病人誠忝的關係，無張持盹龜，然後著睏去矣。我入去一</span><span style='line-height:18.200000762939453px'><font color='#ff0000'>个</font></span><span style='color:rgb(51,51,51);line-height:18.200000762939453px'>予人驚惶的夢境，一片石卵荒埔幽幽咧展開，激烈的季節風吹來。我佮翁仔牽手佇石頭荒野艱難的向前行，我看著翁仔的赤</span><span style='line-height:18.200000762939453px'><font color='#ff0000'>跤</font></span><span style='color:rgb(51,51,51);line-height:18.200000762939453px'>流血。毋過，伊煞親像無發生任何代誌仝款忍牢。翁仔的身體破病煞勇敢的保護著我，牚胸坎毋驚吹來的風。最後阮行到荒野的盡頭，彼咧所在</span><span style='line-height:18.200000762939453px'><font color='#0000ff'>袂使</font><font color='#000000'>是</font></span><span style='color:rgb(51,51,51);line-height:18.200000762939453px'>地獄的上底層，有深不見底的溪谷。</span><span style='line-height:18.200000762939453px'><font color='#ff0000'>烏</font></span><span style='color:rgb(51,51,51);line-height:18.200000762939453px'>暗，親像暗暝永遠攏</span></span><span style='color:rgb(51,51,51);line-height:18.200000762939453px;background-color:transparent'>跍佇遐仝款。阮對崁仔邊行。彼是黃昏，</span><span style='line-height:18.200000762939453px;background-color:transparent'><font color='#ff0000'>抑</font></span><span style='color:rgb(51,51,51);line-height:18.200000762939453px;background-color:transparent'>是拍殕仔光？總講一句，是沉重的</span><span style='color:rgb(51,51,51);line-height:18.200000762939453px;background-color:transparent'>殕色世界。無偌久，颯－－一陣烈風吹過，我喝「呀！」的仝一個時間，著看無阮翁的形影矣。一定是跋落去</span><span style='line-height:18.200000762939453px;background-color:transparent'><font color='#ff0000'>烏</font></span><span style='color:rgb(51,51,51);line-height:18.200000762939453px;background-color:transparent'>暗的深窟矣，這予我無顧一切的開始吼。忽然間有人輕輕仔</span><span style='line-height:18.200000762939453px;background-color:transparent'><font color='#ff0000'>拍</font></span><span style='color:rgb(51,51,51);line-height:18.200000762939453px;background-color:transparent'>我的肩胛頭，驚一咧我煞清醒矣。是翁仔叫醒我。「你遐</span><span style='line-height:18.200000762939453px;background-color:transparent'><font color='#ff0000'>呢</font></span><span style='color:rgb(51,51,51);line-height:18.200000762939453px;background-color:transparent'>痛苦咧哼，真可憐，看護閣煩心，傷忝矣吧。」伊按呢講。「阿！歹勢，無小心睏去矣」我真正感覺彼場夢是歹吉兆，這馬面頭前看著的翁才是咧眠夢。</span></font></font></h2><h2><a name='TOC--2'/><font size='3'><font face='arial, sans-serif'><span style='color:rgb(51,51,51);line-height:18.200000762939453px;background-color:transparent'><br/></span></font><font face='arial, sans-serif'><span style='color:rgb(51,51,51);line-height:18.200000762939453px;background-color:transparent'>　　「勞煩你傷濟，為著我，予妳的人生勞碌閣不幸，</span><span style='background-color:transparent;color:rgb(51,51,51);line-height:18.200000762939453px'>真失禮。我真幸福，</span><span style='line-height:18.200000762939453px;background-color:transparent'><font color='#ff0000'>毋</font></span><span style='background-color:transparent;color:rgb(51,51,51);line-height:18.200000762939453px'>過，靜靜思考一下，我並無為社會服務，這是上遺憾的。我的人生只是病佮散的連續，</span><span style='background-color:transparent;line-height:18.200000762939453px'><font color='#ff0000'>假</font></span><span style='background-color:transparent;color:rgb(51,51,51);line-height:18.200000762939453px'>使我無拄著妳，我會更加不幸吧。雖然對社會無貢獻，社會煞容下我。我無予妳幸福，妳煞奉獻一生來照顧我，這馬倒佇死的病床頂，我干</span><span style='line-height:18.200000762939453px;background-color:transparent'><font color='#ff0000'>焦</font></span><span style='background-color:transparent;color:rgb(51,51,51);line-height:18.200000762939453px'>會當感謝</span><span style='background-color:transparent;color:rgb(51,51,51);line-height:18.200000762939453px'>佮祈禱爾爾。」　翁仔紮著感性的表情</span><span style='background-color:transparent;color:rgb(51,51,51);line-height:18.200000762939453px'>佮熱誠的口氣捌按呢講過。</span></font></font></h2><h2><a name='TOC--3'/><font size='3'><font face='arial, sans-serif'><span style='background-color:transparent;color:rgb(51,51,51);line-height:18.200000762939453px'><br/></span></font><font face='arial, sans-serif'><span style='color:rgb(51,51,51);line-height:18.200000762939453px;background-color:transparent'>　　「阿！請你無通講『死』這呢討厭的話。你猶未到死的彼咧年歲，而且我猶閣少年，咱愛</span><span style='line-height:18.200000762939453px;background-color:transparent'><font color='#ff0000'>加</font></span><span style='color:rgb(51,51,51);line-height:18.200000762939453px;background-color:transparent'>活落去才是，趕緊醫好，閣作伙拍拚，我嘛會閣繼續骨力矣。」</span></font></font></h2><h2><a name='TOC--4'/><font size='3' face='arial, sans-serif'><span style='color:rgb(51,51,51);line-height:18.200000762939453px;background-color:transparent'>　　「我當然嘛想欲活落去，毋過欲袂使矣。」</span></font></h2><h2><a name='TOC--5'/><font size='3' face='arial, sans-serif'><span style='color:rgb(51,51,51);line-height:18.200000762939453px;background-color:transparent'>　　「你欲放我一個去佗？欲放我去佗？你應該愛想明章的代誌，若無老父，這毋是上痛苦的嗎？」</span></font></h2><h2><a name='TOC--6'/><font size='3' face='arial, sans-serif'><span style='color:rgb(51,51,51);line-height:18.200000762939453px;background-color:transparent'>　　「我嘛咧</span><span style='line-height:18.200000762939453px;background-color:transparent'><font color='#ff0000'>佮</font></span><span style='color:rgb(51,51,51);line-height:18.200000762939453px;background-color:transparent'>病痛奮鬥，毋過，</span><span style='line-height:18.200000762939453px;background-color:transparent'><font color='#ff0000'>假</font></span><span style='color:rgb(51,51,51);line-height:18.200000762939453px;background-color:transparent'>使這是神的意思，我嘛真正無法度矣。」</span></font></h2><h2><a name='TOC--7'/><font size='3' face='arial, sans-serif'><span style='color:rgb(51,51,51);line-height:18.200000762939453px;background-color:transparent'>　　「失禮，我嘛開始暢矣－－講這濟話，會影響著身體，實在是毋好的代誌。阿，歇睏吧。</span><span style='background-color:transparent;color:rgb(51,51,51);line-height:18.200000762939453px'>」</span></font></h2><h2><a name='TOC--8'/><font size='3' face='arial, sans-serif'><span style='background-color:transparent;color:rgb(51,51,51);line-height:18.200000762939453px'>　　「嗯！」翁仔頕一下頭著目睭瞌瞌矣，遮囡仔性看起來真好笑。毋過，有時伊嘛會有予人驚惶甲</span><span style='line-height:18.200000762939453px;background-color:transparent'><font color='#ff0000'>毋</font></span><span style='background-color:transparent;color:rgb(51,51,51);line-height:18.200000762939453px'>敢倚近的時陣。佇翁婿的性格內底，有囡仔天真的一面，嘛有像老爺予人歹鬥陣的一面，只是對我來講，</span><span style='line-height:18.200000762939453px;background-color:transparent'><font color='#ff0000'>確</font></span><span style='background-color:transparent;color:rgb(51,51,51);line-height:18.200000762939453px'>是上有魅力的。</span></font></h2><h2><a name='TOC-in-'/><font size='3'><font style='background-color:transparent'><span style='background-color:transparent;line-height:18.200000762939453px'><font style='font-family:mingliu,serif;color:rgb(51,51,51)' face='Lucida Grande, Lucida Sans Unicode, Arial, sans-serif'>　　</font><font face='arial, sans-serif'><font color='#333333'>想來確實是薄命的翁婿。我應該愛加拍拚做穡予阮翁得著較濟的幸福，毋過這馬彼的願望嘛烏有去矣。我感覺真後悔。逐家攏講我誠不幸。對第三者的角度來看，阮的生活是陰慘的吧。按怎講，阮是散赤人，翁婿閣定定破病倒佇眠床頂。啊！我甘真正不幸嗎？無，無，我並無按呢想。我熟</font><font color='#ff9900'>似</font><font color='#333333'>一个予逐家欣羨講是「幸福！幸福！」的朋友。彼是共我仝庄的人。伊和我無仝，自細漢就是掌中之珠，予人倖，對女校畢業，是一</font><font color='#000000'>个</font><font color='#333333'>連查某看了嘛會</font></font></span></font><span style='line-height:18.200000762939453px;letter-spacing:0.1em;background-color:transparent'><font face='arial, sans-serif'><font color='#333333'>佮意的、遮爾媠的查某。閣有伊嫁過去的對象是厝內有十幾萬箍的資產家。翁婿是留學大陸學校畢業的、像貴族公子的好男人，in是真速配的夫妻。</font><font color='#ff9900'>毋</font><font color='#333333'>過，經過兩、三年了後，翁婿煞</font><font color='#0000ff'>去</font><font color='#333333'>愛著別的查某，無論按怎講，彼个查甫是美男子，閣是這帶第一好額的人，受別的查某愛慕是當然的。</font></font></span></font></h2><div><span style='line-height:18.200000762939453px;letter-spacing:0.1em;background-color:transparent'><font size='3' face='arial, sans-serif'><font color='#333333'>　　事實上，有某一</font><font color='#ff9900'>个</font><font color='#333333'>查甫因為事業失敗著想盡辦法予家己的查某囝做伊的二夫人，閣共伊扶挺，想欲予事業會當東山再起，所以彼个查埔無法度共愛情全部攏予一个查某人，猶閣有，彼个大家是出名的凍酸，講啥物是身價幾十萬的資產家，結果連平常時的零星攏有問題，伊的幸福嘛只是表面上爾爾。佇啥物所在才會有真正的幸福咧？有一擺拄著一位朋友，伊按呢講：「逐工攏過這種沒氣無味的生活，我才是真正不幸的查某人。」話拄講煞，就目屎流目屎滴</font><font color='#ff9900'>矣</font><font color='#333333'>！</font></font></span></div><div><span style='color:rgb(51,51,51);line-height:18.200000762939453px;letter-spacing:0.1em;background-color:transparent'><font size='3' face='arial, sans-serif'><br/></font></span></div><div><font size='3'><font color='#333333'><span style='letter-spacing:1.2999999523162842px;line-height:18.200000762939453px'><font face='arial, sans-serif'>　　像</font><font face='mingliu, serif'>我，若毋是過這種不幸的生活，凡勢就袂佮這个翁婿鬥陣嘛無一定。人無法度知影未來是行好運抑歹運。我生佇王家，頂兩个攏是查某，煞落來一定會生後生，爸母總是攏按呢想，但是生出來又閣是查某的時， in 非常失望</font></span></font><font face='mingliu, serif'><span style='letter-spacing:1.2999999523162842px;line-height:18.200000762939453px;color:rgb(51,51,51);background-color:transparent'>，因為查某囝大漢攏是別人的，開一大堆錢，到最後是連一分攏提轉來。老爸定定咧哭呻，講生遮濟查某囝，結果攏袂合。所以，我兩歲的時陣就去予送去予人做媳婦仔。查某總是比查埔更加辛苦，尤其是台灣出生的，會有更加深一層的體會。查某人的命，確實是真心酸。大家閣是毋認輸、像查埔人的彼款性，厝內的大大細細攏伊講準算，另外一方面，伊閣真𠢕做代誌，對透早做到暗時；另外，大官像庄內的紳士，講較歹聽寡是無能，只是一个溫馴善良的老大人。我是對</span><span style='letter-spacing:1.2999999523162842px;line-height:18.200000762939453px;background-color:transparent'><font color='#ff9900'>細</font></span><span style='letter-spacing:1.2999999523162842px;line-height:18.200000762939453px;color:rgb(51,51,51);background-color:transparent'>漢就有運動振動的習慣。六、七歲就咧照顧小妹，抑是看顧埕斗曝場</span><span style='letter-spacing:1.2999999523162842px;line-height:18.200000762939453px;color:rgb(51,51,51);background-color:transparent'>。早時真早就愛起床，到暗時就忝甲欲睏去，有一工因為傷愛睏矣，咧洗碗箸的時陣，無注意去摃破一个碗，閣拄好彼工阮大家心情無好，所以去予拍甲真嚴重，閣因為按呢有去傷著耳空，所以這馬會有一點聽無。佇熱天上熱人的日頭跤，我受命愛去隔壁庄辦代誌，閣限定一定的時間就愛轉來，我就那行那走，褪赤跤佇石頭路頂按呢趕，真正足辛苦欸。</span></font></font></div><div><font size='3'><font face='mingliu, serif'><span style='letter-spacing:1.2999999523162842px;line-height:18.200000762939453px;color:rgb(51,51,51);background-color:transparent'><br/></span></font></font></div><div><font size='3'><font face='mingliu, serif'><span style='letter-spacing:1.2999999523162842px;line-height:18.200000762939453px;color:rgb(51,51,51);background-color:transparent'>　　八歲的時陣，大官對我真好，愛予我去學校讀冊，閣為著這件代誌，佮大家吵幾若擺，最後也是大家贏</span><span style='letter-spacing:1.2999999523162842px;line-height:18.200000762939453px;background-color:transparent'><font color='#ff9900'>矣</font></span><span style='letter-spacing:1.2999999523162842px;line-height:18.200000762939453px;color:rgb(51,51,51);background-color:transparent'>！我就失去了讀冊的機會。大家的意思是，查某人讀冊了後會驕傲，查某人愛恬恬聽話做</span><span style='letter-spacing:1.2999999523162842px;line-height:18.200000762939453px;background-color:transparent'><font color='#ff9900'>工</font></span><span style='letter-spacing:1.2999999523162842px;line-height:18.200000762939453px;color:rgb(51,51,51);background-color:transparent'>課較實在，家己雖然無若濟學問，但是家庭經濟嘛處理甲好</span><font color='#444444'><span style='letter-spacing:1.2999999523162842px;line-height:18.200000762939453px;background-color:transparent'>勢好勢，大家定定提這出來講。這馬想起來，去予人差教甲真辛苦，攏會偷偷仔流目屎，但是我嘛認為講，予我有振動運動的習慣是真好的。我一个查某人，竟然敢毋知目色按呢講，實在是有淡薄仔驕傲，但是勞動做食毋是本來就是做人應該的呢？勞動是真重要而且真有尊嚴嘛予人非常快樂。只是驚傷操勞，就會拍壞身體矣。閣轉來講學校的代誌，無偌久了後頭厝建議講欲納學費，准我去上課。因為後頭厝的姊妹攏有去學校上課矣</span><span style='letter-spacing:1.2999999523162842px;line-height:18.200000762939453px;background-color:transparent'>，干焦送予別人的我無上課，一世人做無學問的青盲牛，佇父母的立場感覺我真可憐才按呢建議的。閣有後頭厝的父母應該嘛知影講佇這大家無啥惜我，而且後頭厝嘛毋是無錢予囡仔去學校上課，會當講是有錢的中農家庭。也就是庄跤人定定有的習慣，雖然有錢嘛袂討債，我的家庭就是按呢，干焦散赤人共款勤儉咧工課。因為後頭厝欲出錢，所以大家雖然</span><span style='letter-spacing:1.2999999523162842px;line-height:18.200000762939453px;background-color:transparent'>無歡喜嘛愛答</span><span style='letter-spacing:1.2999999523162842px;line-height:18.200000762939453px;background-color:transparent'>應，所以我佮阿良作伙佇離錯遠欲一公里的庄頭學校開始上</span><span style='letter-spacing:1.2999999523162842px;line-height:18.200000762939453px;background-color:transparent'>課矣。</span></font></font></font></div><div><font size='3'><font face='mingliu, serif'><font color='#444444'><span style='letter-spacing:1.2999999523162842px;line-height:18.200000762939453px;background-color:transparent'><br/></span></font></font></font></div><div><font size='3'><font face='mingliu, serif'><font color='#444444'><span style='letter-spacing:1.2999999523162842px;line-height:18.200000762939453px;background-color:transparent'>　　</span></font></font></font></div><div><font size='3'><font face='mingliu, serif'><font color='#444444'><span style='letter-spacing:1.2999999523162842px;line-height:18.200000762939453px;background-color:transparent'>　　阿良是加我兩歲的查甫囡，伊是將來欲我翁婿的人，阿良個性粗殘，心術無正，佇學校的成績嘛無好，講起來佮大家真像。我佇厝嘛定</span><span style='letter-spacing:1.2999999523162842px;line-height:18.200000762939453px;background-color:transparent'>定受阿良欺負，伊心情</span><span style='letter-spacing:0.1em;line-height:18.200000762939453px;background-color:transparent'>bai2的時陣攏會黑白拍我的頭。「阿母！」我哭矣，大家煞講「是你無好，伊才會共你拍，你憨頭憨面矣。」真正是無情。</span><font style='line-height:1.5;background-color:transparent'>我佮阿良行石仔路去學校的時陣，阿良會雄雄捻我，或者是用石仔擲我，「哼！佮查某行做伙，真討厭！」閣呸喙瀾佇我身上然後走去。想起伊彼个心術無正定定流黃色鼻水的面，就感覺討厭。伊佇厝內閣真靠勢，到學校煞一點志氣攏無，定定予別的學生欺負。予氣力大的學生拍，就像烏龜仝款勼起來用雙手保護。發出親像蠓仔的聲音「唉唷！唉唷！」哭袂煞。看著這種情形，我一點嘛袂感覺可憐。只是感覺無爽快的受氣爾爾。就算是按呢，下課轉去厝內的路上，伊會雄雄按後壁走出來佇經過我的時陣拍我的頭，然後面向我伸喙舌，用雙手共目睭扒開做鬼面共我笑。有時因為傷過好笑，我會忍袂牢笑出來。毋過，上可惡的是伊用手擤黃色的鼻水抹佇我的衫頂面，真正使人受氣。</font></font></font></font></div><div><font style='line-height:1.5;background-color:transparent' size='3' face='arial, sans-serif' color='#444444'><br/></font></div><div><font style='line-height:1.5;background-color:transparent' size='3' face='arial, sans-serif' color='#444444'>　　我十六歲、阿良十八歲的時陣，阮結婚矣。彼是難忘的年三十，我實在是無願意，毋過忍從命運是女性的任務。而且我干焦是十六歲的查某囡仔，捌啥？真正啥物攏毋捌。毋捌結婚是啥？假使講無愛，十六歲的查某囡仔會當做啥？大家捌共我講過：「做一個查某人，若是你討厭這個家就講矣。我袂艱苦，哼！我只有將你賣予查某間，一世人淪落苦海，哼！你這種不守婦德的查某會真歡喜啦。我的阿良欲tshua好新娘是滿四界！」真是惡毒。假使我反對結婚，大家大概真正會共我賣去查某間。閣有，若是結婚矣，阿良應該會對我好一寡，我是按呢想。毋過，這個夢嘛完全予反背矣，到十八歲，阿良已經生做真有大人的樣，煞有囡仔氣得表情。伊雖然袂像較早按呢對待我，煞閣會用充滿怨度的表情看我。有時陣，伊的表情真正使人討厭。阮攏無啥講話，結婚了後嘛仝款。阿良無啥物欲對我講的動作。愛我先開喙閣歹勢。這確實是真特別的婚姻。</font></div><div><font size='3' face='arial, sans-serif'><font style='line-height:1.5;background-color:transparent' color='#444444'>　　</font></font></div><div><font size='3' face='arial, sans-serif'><font style='line-height:1.5;background-color:transparent' color='#444444'><br/></font></font></div><div><font size='3' face='arial, sans-serif'><font style='line-height:1.5;background-color:transparent' color='#444444'>　　阮厝原本是非常好額的自耕農，到播田或者是收成的時陣攏無閒。確實是透早看頭頂的星去田內底，暗時才踏著月娘的影轉去的地步。尤其是我攏愛比別人早起，早起就愛攢早頓。日時有時吹南風，過晝就停矣，田底的水燒甲會燒手。而且蟬袂似閣佇頭殼內底咧叫，有時會頭殼眩。所以每暗，全身就忝甲像棉花仝款。毋過，自早起一直工課到暗時的身軀，會當得到歇睏真正是爽快。有一暗，彼工嘛是透早就去田底剷草，無閒規工，所以一倒佇眠床就隨睏去矣。無知影經過偌久，忽然阿良開始踢我。我清醒矣，是按怎？伊非常暴力的拍我、踢我全身，像野獸仝款。我實在無知影是發生啥物代誌？過一時仔，我就感覺著矣。伊繼續拍我，舞甲厝內的人攏知影矣。大家嗽講：「是按怎？」這予我非常歹勢。從來毋捌這歹勢過。毋過伊實在是傷過固執，一點仔攏無體貼，予我對這馬的生活感覺驚惶。這寡予怕的經驗，後來嘛堵過幾擺。第二冬，我就有身矣。佇寒天的時陣生一個查某囡仔。做媽媽，愛情才覺醒。囡仔的面甲阿良真像，毋過一點啊怨恨攏無，顛倒感覺古錐。頭一擺感受著生活的味，對生活嘛感覺有價值。當我的佮囡仔貼做伙的時，心情歹的阿良會惡毒的講：「無知影是誰的種！」有一擺因為小事冤家，予阿良拍甲真厲害。彼工，扛尿桶去菜園，但是頭痛甲真厲害，嘛著寒顫，不得不轉去厝內歇睏。大官煩惱的透過門簾問，「我去請先生來，好無？」「毋免啦，只是淡薄仔無爽快爾。失禮，予你煩惱矣。」「莫勉強，身體健康要緊。」無偌久，大家對街頂轉來矣。伊捲起門簾，直接入來房間。用懷疑的表情看我講：「按怎？」「失禮，我人小可仔無爽快。」「哼！袂bai2矣，橫直田底的工課傷忝矣，按呢就會當歇睏矣。啊，我嘛想袂破病！」「你哪會使講這款話？誰攏會破病，伊面色真正足白。」大官共伊糾正。「老豬哥，你講啥？房間內一個人嘛無，兩個人頭來暗去甘袂奇怪？假使說有染的嫌疑，嘛洗袂清，啊啊，真是怨恨。</font><span style='line-height:1.5;color:rgb(68,68,68);background-color:transparent'>」大家雙跤蹔地，手握足絚，將衫的下面裂破。可憐的大家抓狂矣。了後大家逐擺攏講我假破病貧惰來共我罵。上艱苦的是黑白臆大官佮我有曖昧關係。大官真正是清白的人，毋過為啥物愛無根無據亂講代誌？</span></font></div><div><span style='line-height:1.5;color:rgb(68,68,68);background-color:transparent'><font size='3' face='arial, sans-serif'>　　</font></span></div><div><span style='line-height:1.5;color:rgb(68,68,68);background-color:transparent'><font size='3' face='arial, sans-serif'><br/></font></span></div><div><span style='line-height:1.5;color:rgb(68,68,68);background-color:transparent'><font size='3' face='arial, sans-serif'>　　我發燒幾若工，大家嘛無愛請先生來共我看。干焦大官挽一寡藥草煎予我啉。有一暗，阿良罕得紮帶酒味轉來。伊喊：「喂！予我一杯水。」「我病甲袂起床，你家己去用啦。」這一講，阿良忽然目睭扒金，大聲喊：「啥物？」就開始烏白踢我矣。囡仔像著火仝款咧哭。我的喙齒斷去矣，感覺血流落來，我悲傷甲吼袂停，埋怨我的序大人。啊，阿母，你為啥物共我擲佇這爾不幸的所在？我干焦想欲按呢死去。我的病床等於是刺仔。無知影經過偌久，感覺真長真長的時間，真無簡單病好矣，毋過非常虛弱。我勉強請求予我轉去後頭厝。一到後頭厝，我就跪佇阿母的面頭前哭矣。「我死嘛無愛轉去！」我共母親按呢哀求。阿母無知影欲按怎才好，感覺真為難。阿父煞講：「查某人一旦嫁出去就必須愛遵從夫家的命運，這馬愛離緣轉後頭厝，彼袂使。」所以父母為著我不斷冤家。阿母一直欲想辦法予我莫受痛苦。我家己嘛想著，以一個離緣的查某囡轉來後頭厝，嘛無是辦法。所以決定欲去台北做工課。我共這個想法佮阿母參詳。一開始伊講一個查某獨身去台北工課不妥當，是反對的。毋過嘛想袂出其他好的辦法。後來阿爸嘛同意母親的求情，為著我的離婚四界走傱。毋過對方若毋是提出足濟理由拒絕就是要求加的贖身前。最後變做上法院拍官司。這過程有複雜的喊價，充滿波折，毋過我以一個查某的身分無法度了解蓋濟詳細的內容。總是我贏了這場官司。毋過in毋答應將囡仔讓予我。可憐的查某囡啊。將來會行著啥物命運咧。想起查某囡，我就目屎流目屎滴......。</font></span></div><div><span style='line-height:1.5;color:rgb(68,68,68);background-color:transparent'><font size='3' face='arial, sans-serif'><br/></font></span></div><div><font size='3' face='arial, sans-serif' color='#444444'><span style='line-height:24px'>　　然後，我透過別人的紹介到台北佇高級會社的職員in兜做下跤手人。蹛佇遮的經過，雖然有足濟代誌想欲寫，毋過，就講其中的一件代誌。佇市場買了物件轉去的路上，對上奎府町往太平町一丁目，斜對面的小巷仔入口的<span style='background-color:rgb(255,255,255)'>所在，囡仔佇咧</span></span></font><span style='background-color:rgb(255,255,255)'><font style='font-family:Segoe UI,Charis SIL,Lucida Sans Unicode,新細明體;font-size:15px;text-align:center' color='#444444'>嘻嘻嘩嘩</font><font size='3' face='arial, sans-serif' color='#444444'>。我經過順</font></span><span style='font-family:Segoe UI,Charis SIL,Lucida Sans Unicode,新細明體;font-size:15px;line-height:1.5'><font color='#444444'><span style='background-color:rgb(255,255,255)'>紲看一</span>下，有一個看起來五十歲左右的查甫人，像予黏牢佇塗跤。鼻仔看起來有一寡歪的軟弱查甫人。這一定是予腳踏車挵著矣，應該是磕著腰。伊徛袂起，做著奇怪的表情。毋過無看著腳踏車。一定是挵倒人就走去矣。詳細看伊的鬢角咧流血。有的</font></span><font size='3' color='#444444'>摻佇囡仔內底的成人，好奇咧看。我感覺伊真可憐。假使講伊是少年人，我就會躊躇，毋過伊已經是五十歲左右的序大人啊，我就提手巾欲將伊的血拭掉。伊卻用感謝的眼神講毋免啦，將手巾仔還我。我突然感覺足歹勢，就趕緊離開彼个所在。毋過，伊的代誌留予我真深的印象。</font></div><div><font size='3' color='#444444'><br/></font></div><div><font size='3' color='#444444'>　　我<font face='arial, sans-serif'>佇這兜的主人兩位攏是好人。來遮工課兩冬欲過完的時陣，排行老大的囝辭職轉來，伊定定對我做出討厭的動作，我規氣辭頭路離開彼个家。一方面，我嘛對久長做下跤手人感個不安，閣不願再結婚，會使的話，想欲家己經營獨立的生活。毋過，我是查某。啊！一切攏是因為身為查某才會悲哀，啥物攏袂當作主。想來想去，最後決定學習車西裝的手藝。好佳哉，這兩年我有儉錢，加上阿母盡前有偷偷提一寡錢予我。首先愛揣</font></font><span style='color:rgb(68,68,68);font-family:arial,sans-serif;font-size:medium;line-height:24px;background-color:transparent'>蹛的所在。我有一個遠親的阿姨</span><span style='color:rgb(68,68,68);font-family:arial,sans-serif;font-size:medium;line-height:24px;background-color:transparent'>蹛佇上奎府町的後車頭附近。我去請伊共我鬥相共，好佳哉閣有一間空房，因為會當佮阿姨較近，就隨搬過去。毋過，真正予我驚一下。第二工透早，我竟然佇遐佮彼个人見面矣。就是彼工予腳踏車挵著的人。伊干若會記咧我，真鄭重咧共我行禮。阮</span><span style='color:rgb(68,68,68);font-family:arial,sans-serif;font-size:medium;line-height:24px;background-color:transparent'>蹛的所在是二樓，除了我以外，就有五個家庭</span><span style='color:rgb(68,68,68);font-family:arial,sans-serif;font-size:medium;line-height:24px;background-color:transparent'>蹛佇遐。伊佇倚便所的房間，非常簡單。有一個竹仔做的眠床，倒伊久病的母親，看起來真瘦。伊用草蓆鋪佇塗跤睏。厝內無啥物值錢的物件。灶跤連做伙，毋過真狹，伊佇厝內囥火爐做飯。聽</span><span style='color:rgb(68,68,68);font-family:arial,sans-serif;font-size:medium;line-height:24px;background-color:transparent'>蹛佇遮的人</span><span style='color:rgb(68,68,68);font-family:arial,sans-serif;font-size:medium;line-height:24px;background-color:transparent'>講，伊看起來雖然是五十歲左右，毋過實際上大概是四十歲爾。干若是in老父過身了後留真濟債務。伊是老實人，公學校嘛無畢業，這馬佇一個會社做</span><font size='3' color='#444444'>穡，是萬年無法度升級的雇員，聽講收入嘛無濟，誠儉，一點一滴過著還錢的日子。毋過，以伊彼一點點的收入，母親病佇眠床頂，家己的深去嘛毋是偌健康，定定向會社請假。會社的頭家是因為伊老實而且做代誌認真才同情伊將伊留落來。橫直伊的生和非常艱苦。雖然母親長期破病，伊</font><span style='font-family:Segoe UI,Charis SIL,Lucida Sans Unicode,新細明體;font-size:15px;line-height:1.5;background-color:rgb(255,255,255)'><font color='#444444'>猶原有孝照顧甲真好，遮的人攏真同情伊。雖然伊公學校無畢業，但是家己學了袂bai2，知影真濟代誌，定定替遮的人代筆寫批。因為負債佮破病的關係，到四十歲閣袂當tshua7某。對散赤的本島查甫人來講，為著聘金毋知影愛偌辛苦。講到底，我總算知影查甫人有查甫人的痛苦，查某人有查某人的苦楚。</font></span></div><div><span style='font-family:Segoe UI,Charis SIL,Lucida Sans Unicode,新細明體;font-size:15px;line-height:1.5;background-color:rgb(255,255,255)'><font color='#444444'><br/></font></span></div><div><span style='font-family:Segoe UI,Charis SIL,Lucida Sans Unicode,新細明體;font-size:15px;line-height:1.5;background-color:rgb(255,255,255)'><font color='#444444'>　　我搬去遐大概三個月伊就破病矣。毋過伊嘛是堅毅的佇灶跤工課。我真同情伊，主動欲共伊鬥相，伊卻不准我。毋過我抑是有共伊鬥煮一寡飯。伊無愛講話，而且真憨慢講話。毋過，毋知影為啥物，我一直真關心伊。到西服所去學習的時陣，我嘛會想伊。連佮朋友講話的時嘛會閃過伊的面容。深夜倒佇眠床頂，會感覺著伊彼个恬恬著火煞悲哀的目睭，好親像一直咧共我看，予我無注意就留目屎。心內感覺袂喘氣而不安心。我從來毋捌有這種情感。想來人生真是神秘啊。</font></span></div><div><span style='font-family:Segoe UI,Charis SIL,Lucida Sans Unicode,新細明體;font-size:15px;line-height:1.5;background-color:rgb(255,255,255)'><font color='#444444'><br/></font></span></div><div><font face='Segoe UI, Charis SIL, Lucida Sans Unicode, 新細明體' color='#444444'><span style='font-size:15px;line-height:22.5px'>　　真緊就到寒天矣，伊的阿母愈來愈袂使矣。對邊仔嘛會當知影伊的情形。差不多深夜二點的時陣，我去便所經過伊的房間，對破去的窗門的縫，看著伊掣咧佇照顧母親，我感覺伊的模樣真神聖。冷風咧吹。欲到年三十的某一工，伊的母親過身矣。連一個來哀悼的親人攏無，真稀微。每一個人攏為著準備過年咧無閒。啊啊，一個冷慘的喪禮。伊的母親敢是遮爾不幸的人？我並無按呢想。伊的母親是受著後生的真心祝福來成佛矣。伊佇世上確實無得到恩惠，毋過得著後生濃厚閣全心全意的愛的保護，我想伊應該是安心的離開這個世間。</span></font></div><div><font face='Segoe UI, Charis SIL, Lucida Sans Unicode, 新細明體' color='#444444'><span style='font-size:15px;line-height:22.5px'><br/></span></font></div><div><font face='Segoe UI, Charis SIL, Lucida Sans Unicode, 新細明體' color='#444444'><span style='font-size:15px;line-height:22.5px'>　　母親過身了後，忍袂牢寂寞的伊開始會佮我講話矣。伊共我講一寡往事。伊是自捌代誌以來就背債。阿爸愛啉酒，後來佮迷查某，最後留下債務死去。所以母仔囝的生活非常困苦。伊無去上課煞去會社做工友。無偌久升做雇員，一直真認真的工課。因為身體有病，有時會請假歇睏，遮本來應該愛解聘的煞得著上級幹部的同情留下。少年的時去夜間部用功學習，這嘛是拍歹身體的一個原因。少年的時抱著欲青雲的氣，想欲有一番事業，做蓋濟計畫，煞因為負債佮破病佮無學歷，做啥物代誌攏困難來死心矣。總是毋是事業家的腳色。</span></font><font size='3' color='#444444'>賰的只想著，雖然佇這個世間真散，至少愛予家己的心靈豐沛，佇世間的一個所在謙虛的活落。就因為伊愛母親，愛自然，體驗呢現世上大的快樂。我嘛順著機會，講出我的出身背景佮種種不幸的故事。伊聽了就靜靜的講：「你嘛是帶著不幸的靈魂活落來的」。</font></div><div><font size='3' color='#444444'><br/></font></div><div><font size='3' color='#444444'>　　寒天過去，春天就來，閣來到熱天。佇這個期間我定定想。若是我會當做，就算是一點點仔，我嘛愛予伊幸福，予伊過著安了的生活。若是伊會當得著閣較安樂的生活，是我上大的歡喜。好佳哉，我學著縫西服的技術，會曉工課。我想欲為著伊工課。為著還清負債到四十歲閣無法度tshua7某，伊是一個善良的人，煞因為歹看得鼻，行佇街頂會受著囡仔的恥笑。但是彼歹看得鼻，對我來講毋是問題，顛倒感覺古錐。伊的面浮出一種誠歹形容的魅力。毋真正深入了解伊的人是無法度知影的。佇伊的身軀邊，我的心就會感覺溫暖。為啥物會按呢？真是神奇的心啊！這予我知影人生有痛苦卻嘛有快樂的時陣。</font></div><div><font size='3' color='#444444'><br/></font></div><div><font size='3' color='#444444'>　　有一個熱天的暗時，深夜內落大雨，雷光</font><span style='font-family:Segoe UI,Charis SIL,Lucida Sans Unicode,新細明體;font-size:15px;line-height:1.5;background-color:rgb(255,255,255)'><font color='#444444'>爍爁直直來真恐怖。走廊有一個人影，一看就知影是伊，伊的房間無修補，結構嘛無好，落雨的時就漏雨，漏甲誠厲害。像今暗雨遮大，連睏的所在攏無。所以真可憐咧佇走廊避雨，愛等甲雨停。我講：「欲來我房內無？」伊笑咧搖頭。忽然間，好一聲的霆雷公，我驚甲</font></span><span style='color:rgb(68,68,68);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>倚</span><span style='font-family:Segoe UI,Charis SIL,Lucida Sans Unicode,新細明體;font-size:15px;line-height:1.5'><font color='#444444'>向伊。</font></span><span style='color:rgb(68,68,68);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>徛一時，忽然一種激情起來，我倒佇伊的胸懷共伊說明愛意。如今，我對表達愛意一點仔攏無後悔。毋過伊講：「你應該理智考慮。佮遮爾散赤的我結婚，絕對袂幸福。莫因為一時的感情衝動來誤一生。」毋過，最後我勝利矣。伊嘛表達伊的心意講伊佮意我，只是無希望予我不幸，就想佇心內保留我的形影過一生。伊含著目屎暗著講。</span></div><div><span style='color:rgb(68,68,68);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'><br/></span></div><div><span style='color:rgb(68,68,68);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>　　然後，父母攏反對這個婚姻。遮爾散，閣是像父仔囝年歲的差距，以世間通常的判斷，生活袂幸福，毋過我反抗所有的反對，佮伊結合做伙。阮拚性命工課，生活嘛有較好一寡，閣有伊，啊，翁仔的身體嘛就健康起來矣。第三冬明章就出世矣。我佮翁仔攏真歡喜。雖然是散，生活卻是快樂，佇這個有月娘的暗時，兩人</span><span style='color:rgb(68,68,68);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>倚佇破舊的窗仔門，那賞月那開講，偌快樂啊！有時陣閣會因為感覺傷幸福煞來流目屎。對第三者來講，遮毋是值得提起的代誌，毋過對我來講煞是非常刻骨的快樂。「去</span><span style='color:rgb(68,68,68);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>倚近大自然。佇自然內底才有深奧的啟示，自然袂反背阮。</span><span style='color:rgb(68,68,68);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>」這是翁仔的話母。</span></div><div><span style='color:rgb(68,68,68);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'><br/></span></div><div><span style='color:rgb(68,68,68);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>　　快樂的代誌真緊就會過去，干若夢仝款。佮翁仔十幾年的生活，目nih就過矣。有痛苦的記持嘛有悲哀的感情，毋過比痛苦佮悲傷閣較快樂的生活是寫袂完的。我將阮長期生活的經驗寫做五本日記。我欲將遮的日記留予明章。有一件代誌會當展，彼就是我的翁婿全心全意咧愛我，是完全屬於我的，我是人生的勝利者。翁婿予我深深的愛情來結束了清純的生命。我彼个緣投的查甫人予我看護，恬恬去天頂矣。雖然佇現世並無享受，毋過翁婿純潔的心，愛自然，愛人生，然後停止了喘氣。明章嘛親像翁婿有豐沛的情感，應該好好生活，我按呢下願。我嘛欲為明章拍拚功課，未來，神欲招我去的時，我會歡喜的走去你的身邊。</span></div><div><span style='color:rgb(68,68,68);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'><br/></span></div><div><span style='color:rgb(68,68,68);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'><br/></span></div><div><span style='color:rgb(68,68,68);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>《全文完》</span></div><div><span style='font-family:Segoe UI,Charis SIL,Lucida Sans Unicode,新細明體;font-size:15px;line-height:1.5;background-color:rgb(255,255,255)'><font color='#444444'><br/></font></span></div><div><span style='font-family:Segoe UI,Charis SIL,Lucida Sans Unicode,新細明體;font-size:15px;line-height:1.5;background-color:rgb(255,255,255)'><font color='#444444'><br/></font></span></div><h2><a name='TOC-:-1'/><font size='3'><font face='arial, sans-serif'><span style='color:rgb(51,51,51);line-height:18.200000762939453px'>&lt;周金波集</span><span style='color:rgb(51,51,51);line-height:18.200000762939453px'>> 周金波著<br/></span></font><span style='color:rgb(51,51,51);line-height:18.200000762939453px'><font face='arial, sans-serif'>&lt;不為人知的幸福>   改寫者:曾沛嘉</font></span></font></h2><div><font size='3'><span style='color:rgb(51,51,51);line-height:18.200000762939453px'><font face='arial, sans-serif'><br/></font></span></font></div><div><font size='3'><span style='color:rgb(51,51,51);line-height:18.200000762939453px'><font face='arial, sans-serif'>　　「高砂丸」慢慢咧迴轉著船體，船頂滿載欲送予來迎接的人的禮物來顯現沉重。期待著故鄉的再相會，慈祥父母的溫情，有的閣夢想彼个充滿南方浪漫的家鄉風情，「高砂丸」拄欲將遮的少年人送轉去故鄉。我那看著漂撇的「高砂丸」，一時沉佇感慨之中。</font></span></font></div><div><font size='3'><span style='color:rgb(51,51,51);line-height:18.200000762939453px'><font face='arial, sans-serif'><br/></font></span></font></div><div><font size='3'><span style='color:rgb(51,51,51);line-height:18.200000762939453px'><font face='arial, sans-serif'>　　回想起八年前，我嘛是按呢轉來故鄉，彼時陣雖然是較小隻的「吉野丸」級的船，毋過同款孕育著學生時代充滿甜蜜夢想、衣錦還鄉。</font></span></font></div><div>        彼是「吉野丸」級的最後航行，會記哩是叫「朝日丸」。彼時陣，我莫名的對來迎接的人狂熱，就親像是別人的代誌仝款，予伊對身軀邊流過，抱著陰沉的心情落船。遮大概是告辭雖然是孤單卻是充滿自由——度過長年的東京生活所留下的彼種哀愁的感覺，閣佇我的心肝上空層。孤單雖然袂當脫離寂寞，毋過自由嘛有可能充滿危機，但是仰遐，我感覺著生活的價值，但是這馬連對彼種生活的夢想嘛袂記矣，光榮轉來家鄉的時陣，我佇彼个傳統的紅瓦厝開始生根，職業佮家庭生活的me角，馬上佮我封佇紅磚厝的生活當中。</div><div>        假使今仔日毋是因為欲迎接表小弟明貴來到港口，遮快樂的記持，我是暫時無法度享受的，就因為明貴佮我是仝款是對這條航線轉來的。</div><div>        佇想東想西的時，我熱甲想欲將衫褪掉囥佇肩頭項，這時有一個查甫人對人潮之中行出來，真鄭重的將防衛隊的帽仔提落來。</div><div><span style='background-color:transparent;line-height:1.5;font-size:10pt'>    「你嘛是來迎接張明貴的？」</span></div><div><span style='background-color:transparent;line-height:1.5;font-size:10pt'>      「喔！我會記哩你干焦是高先生？」</span></div><div><span style='background-color:transparent;line-height:1.5;font-size:10pt'>      「是，我叫高進六，請多多指教，我嘛是來接張君的。</span><span style='background-color:transparent;font-size:10pt;line-height:1.5'>」　</span></div><div><span style='background-color:transparent;font-size:10pt;line-height:1.5'>       原本，我感覺真不可思議，因為知影明章轉來的人只有我爾，無佮意請一陣人來迎接明貴，寫批通知我莫予厝內的人知，高進六講伊嘛收到仝款內容的批，所以阮攏笑矣。</span></div><div><span style='background-color:transparent;font-size:10pt;line-height:1.5'><br/></span></div><div><span style='background-color:transparent;font-size:10pt;line-height:1.5'>      「你佮明貴是同學是無？我攏無知，我嘛是T中畢業的，阮算是前後輩。」一種奧妙的融合氣氛之下，我請伊坐我邊仔，伊是一位予人印象好的青年。</span></div><div><span style='background-color:transparent;font-size:10pt;line-height:1.5'>    「毋是，我佮明貴是小學時代的同學，我干焦小學高等科畢業爾。」</span></div><div><span style='background-color:transparent;font-size:10pt;line-height:1.5'>    「是按呢喔！你的日本話真輪轉，所以我一直認為是按呢。」</span></div><div><span style='background-color:transparent;font-size:10pt;line-height:1.5'>    這毋是場面話，我嘛無感覺家己有講毋著，因為佮伊見面佮熟似就是因為伊輪轉的日本話有一種魅力所引起，伊閣是街仔頂有名的孝子，對伊有禮貌的言行，佮伴有交往的人一定攏會認為伊是中等學校以上畢業的人才。</span></div></div></td></tr></tbody></table></div></div><br /><small>Updated on <abbr class="updated" title="2014-06-20T15:42:01.340Z">&#20845;&#26376; 20, 2014</abbr> by <span class="author"><span class="vcard"><a class="fn" href="mailto:tpc8148@gmail.com">Ph&#225;i-Ka Tsan</a></span></span> (<a href="../history.html">Version <span class="sites:revision">28</span></a>)</small><br /></div></div></body></html>