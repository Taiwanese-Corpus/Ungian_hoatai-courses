<html><head><title>ATA100139&#24605;&#31310; (Version 32)</title></head><body><div class="hentry webpage" id="https://sites.google.com/feeds/content/site/2014shoatai/5380789675083445195"><h3><span class="entry-title">ATA100139&#24605;&#31310;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'>脫穎 &lt;王詩琅朱點人合集><br/><br/>       十个後生十个疼惜<br/>       三貴父母對伊的疼痛，嘛親像疼兩个阿兄仝款。有差別的，就是伊無出世佇阿兄進前，因為父母<font color='#0000ff'>的</font>儉的錢攏予阿兄娶某，所以對伊將來的婚姻問題，實在是無法度。<br/>       阿兄猶未結婚的時陣，攏予伊一寡零星。到結婚了後就攏聽某的話，連一先錢攏無予伊矣，理由是因為:<br/>    <font size='2'> <span style='font-family:新細明體,serif'>「</span><span style='font-family:新細明體,serif'>三貴已經毋是</span><font color='#073763'><span style='font-family:Segoe UI,Charis SIL,Lucida Sans Unicode,新細明體;background-color:rgb(255,255,255)'>囡仔</span><span style='font-family:Segoe UI,Charis SIL,Lucida Sans Unicode,新細明體;background-color:rgb(255,255,255)'>矣，而且伊家己嘛無趁錢。</span></font><span style='font-family:新細明體,serif'><font color='#073763'>」</font><br/></span></font>       毋過代誌若是按呢爾爾，閣無啥物要緊，無奈兄嫂in閣袂使好好矣鬥陣，定定吵家抐宅，所以共in兄弟之中的平和攏破壞矣。佇彼个時陣開始厝內敢若反背的營隊，<font color='#0000ff'>無一時     定</font>，伊的父母看in按呢，想講in一定欲反目矣! 抑毋過老大人疼<font size='2' face='Segoe UI, Charis SIL, Lucida Sans Unicode, 新細明體' color='#073763'><span style='background-color:rgb(255,255,255)'>囝的心</span></font>，實在是足歹忍受，in無想欲佇猶未死進前，看著in的<span style='font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'><font color='#073763'>囡仔分開蹛。</font><br/><font color='#000000'>      </font></span><span style='font-family:新細明體,serif;font-size:small;line-height:19.5px'>「遮的話嘛不止講過一擺矣，趁我目睭猶未變<font color='#ff0000'>黑</font>暗，想欲予三貴娶某，恁遮做阿兄的嘛就較體貼我咧，替伊打算?</span><span style='font-family:新細明體,serif;font-size:small;line-height:19.5px'>」<br/></span><span style='font-family:Segoe UI,Charis SIL,Lucida Sans Unicode,新細明體;font-size:small;line-height:19.5px;color:rgb(0,0,0)'>       </span><font color='#073763'><span style='font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'>食暗頓是</span></font>in厝團圓的時陣，佇暗時伊阿爸猶閣對兩个<span style='font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'><font color='#073763'>囡仔</font></span>講起伊的代誌。毋過伊的話，毋但無人贊成，而且兩个新婦嘛攏反對伊:大新婦問伊敢有錢?二新婦講三貴伊的年紀猶閣細漢，趁的錢無夠濟，所以抑是無結果。<br/><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'>      </span><span style='font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'><font color='#073763'>三貴坐佇邊</font></span><span style='font-family:Segoe UI,Charis SIL,Lucida Sans Unicode,新細明體;background-color:rgb(255,255,255)'><font color='#073763'><font size='2'>仔偷偷仔吐氣，伊明明知影伊阿爸根本做袂到，只是加講加見笑爾爾，伊的暗頓嘛因為按呢食袂落去矣。</font><br/></font></span><span style='font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'>     </span><span style='font-family:新細明體,serif;font-size:small;line-height:19.5px'>「三貴! 陳三貴!</span><span style='font-family:新細明體,serif;font-size:small;line-height:19.5px'>」<br/></span><span style='font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'>      伊拄仔<font color='#ff0000'>遮</font>感覺無聊的時陣，伊</span><font color='#ff0000'>个</font>朋友定居著來in兜揣伊矣。<br/><span style='font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'>      </span><span style='font-family:新細明體,serif;font-size:small;line-height:19.5px'>「陳兮，咱來去散步!</span><span style='font-family:新細明體,serif;font-size:small;line-height:19.5px'>」<br/></span><span style='font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'>       三貴摸伊的</span><span style='font-family:Segoe UI,Charis SIL,Lucida Sans Unicode,新細明體;background-color:rgb(255,255,255)'><font size='2' color='#ff0000'>簏</font><font size='2' color='#073763'>袋仔，紲</font></span><span style='color:rgb(7,55,99);font-size:small;font-family:Segoe UI,Charis SIL,Lucida Sans Unicode,新細明體;line-height:1.5'>發現身軀頂無半仙。</span><div><span style='font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'>      </span><span style='font-family:新細明體,serif;font-size:small;line-height:19.5px'>「無愛去矣，下暗著予我複習一下仔冊。</span><span style='font-family:新細明體,serif;font-size:small;line-height:19.5px'>」<br/></span><span style='font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'>      </span><span style='font-family:新細明體,serif;font-size:small;line-height:19.5px'>「你真</span><span style='font-family:Segoe UI,Charis SIL,Lucida Sans Unicode,新細明體;background-color:rgb(255,255,255)'><font size='2' color='#073763'>戇矣，一禮拜遮有一工通好歇睏!讀啥冊?暗時讀冊敢有路用?</font></span><span style='font-family:新細明體,serif;font-size:small;line-height:19.5px'>」</span><span style='font-family:新細明體,serif;font-size:small;line-height:19.5px;background-color:transparent'><br/>         三貴勉強佮伊出去。<br/>        </span><span style='font-family:新細明體,serif;font-size:small;line-height:19.5px'>「</span><span style='font-family:新細明體,serif;font-size:small;line-height:19.5px;background-color:transparent'>去佗位?</span><span style='font-family:新細明體,serif;font-size:small;line-height:19.5px'>」</span><span style='font-family:新細明體,serif;font-size:small;line-height:19.5px;background-color:transparent'><br/>        </span><span style='font-size:small;font-family:新細明體,serif;line-height:19.5px'>「</span><span style='font-family:新細明體,serif;font-size:small;line-height:19.5px;background-color:transparent'> </span><span style='font-family:新細明體,serif;font-size:small;line-height:19.5px'>你只要<font color='#ff0000'>對</font>我行，<font color='#ff0000'>賣</font>問欲去</span><span style='font-family:新細明體,serif;font-size:small;line-height:19.5px;background-color:transparent'>佗</span><span style='background-color:transparent;font-size:small;font-family:新細明體,serif;line-height:19.5px'>位。</span><span style='background-color:transparent;font-size:small;font-family:新細明體,serif;line-height:19.5px'>」</span></div><div><span style='font-family:新細明體,serif;font-size:small;line-height:19.5px;background-color:transparent'>          無錢果然著行無路，三貴選擇無咧賣食物的所在去，但是定居<font color='#ff0000'>卻</font>是行向鬧熱的所在去。規路定居猶閣講伊今仔日所趁的錢有若濟。        <br/></span><span style='font-family:新細明體,serif;font-size:small;line-height:19.5px'>       「陳兮，我今仔日閣有一擺的外路仔會當趁，這規日的運氣實在有夠好!平均兩三工著有一擺矣。</span><span style='font-family:新細明體,serif;font-size:small;line-height:19.5px'>」<br/></span><span style='font-size:small;font-family:新細明體,serif;line-height:19.5px'>       「實在嗎? </span><span style='font-size:small;font-family:新細明體,serif;line-height:19.5px'>」<br/></span><span style='font-size:small;font-family:新細明體,serif;line-height:19.5px'>       「實在啦!所以我暗時請你食飯。</span><span style='font-size:small;font-family:新細明體,serif;line-height:19.5px'>」<br/></span><span style='font-size:small;font-family:新細明體,serif;line-height:19.5px'>       「.........</span><span style='font-size:small;font-family:新細明體,serif;line-height:19.5px'>」</span><div><span style='font-size:small;font-family:新細明體,serif;line-height:19.5px'>       「你欲食啥物?</span><span style='font-family:新細明體,serif;font-size:small;line-height:19.5px;background-color:transparent'>」<br/>         三貴摸伊的</span><span style='font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'><font color='#ff0000'>簏</font></span><span style='color:rgb(7,55,99);font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'>袋仔</span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>，佇咧躊躇。<br/>     </font></span><span style='background-color:transparent;font-size:small;font-family:新細明體,serif;line-height:19.5px'>「我無愛食<font color='#ff0000'>拉</font>，拄仔<font color='#ff0000'>遮</font>食飽。</span><span style='background-color:transparent;font-size:small;font-family:新細明體,serif;line-height:19.5px'>」<br/></span><span style='font-size:small;font-family:新細明體,serif;line-height:19.5px'>       「若是按呢，咱著食巧的，莫食飽的----矣!你敢毋是愛食雞捲?</span><span style='font-size:small;font-family:新細明體,serif;line-height:19.5px'>」<br/>         定居無欲管伊欲食無，著挽伊的手共伊拖走矣。<br/></span><span style='font-size:small;font-family:新細明體,serif;line-height:19.5px'>         彼个暗時，伊食了真唰喙的轉來矣，毋過喙裡的<font color='#ff0000'>香</font>味攏抑袂退</span><span style='background-color:transparent;font-size:small;font-family:新細明體,serif;line-height:19.5px'>，這</span><span style='background-color:transparent;font-size:small;font-family:新細明體,serif;line-height:19.5px'>个時陣，伊著開始煩惱共人請的代誌矣。</span></div><div><span style='font-size:small;font-family:新細明體,serif;line-height:19.5px'>       「今仔日暗時為啥物又閣欠債矣?</span><span style='font-size:small;font-family:新細明體,serif;line-height:19.5px'>」伊一直咧碎碎念:</span><span style='font-size:small;font-family:新細明體,serif;line-height:19.5px'>「若是食人一斤，嘛愛還人八兩。</span><span style='font-size:small;font-family:新細明體,serif;line-height:19.5px'>」<br/>         伊佇心內拍算，恐驚這擺的食債<font color='#ff0000'>無</font>知影當時<font color='#ff0000'>遮</font>會當還人，伊連這擺算起來已經<font color='#ff0000'>無</font>知影予人請過<font color='#ff0000'>規</font>擺矣，<font color='#0000ff'>下回</font>應該換伊請人矣，毋過伊的衫袋空空空，真正叫伊見笑死矣。</span></div><div><span style='font-size:small;font-family:新細明體,serif;line-height:19.5px'>      </span><span style='font-size:small;font-family:新細明體,serif;line-height:19.5px'>「碰</span><span style='font-size:small;font-family:新細明體,serif;line-height:19.5px'>」，伊佇咧無意識的時陣<font color='#ff0000'>櫸</font>伊的正<font color='#ff0000'>腳</font></span><span style='font-family:Segoe UI,Charis SIL,Lucida Sans Unicode,新細明體;background-color:rgb(255,255,255)'><font size='2' color='#073763'>蹔眠牀鼓，徛著位</font></span><span style='line-height:1.5;font-size:10pt;font-family:Segoe UI,Charis SIL,Lucida Sans Unicode,新細明體'><font size='2' color='#073763'>較好捌拳頭母，伊想: 憑定居的人材，伊有今仔日的機會，攏是幸福之神欲愛護伊矣；伊家己無這</font></span><span style='background-color:transparent;font-size:small;font-family:新細明體,serif;line-height:19.5px'>个機會，攏是因為伊家己錯失機會，無定居的頭路是別人予伊矣，<font color='#0000ff'>是伊予定居去矣</font>。當初伊想講兩</span><span style='background-color:transparent;font-size:small;font-family:新細明體,serif;line-height:19.5px'>个人的頭路攏是做工友，所以無啥物較好抑是較歹，</span><span style='line-height:1.5;font-size:10pt;font-family:Segoe UI,Charis SIL,Lucida Sans Unicode,新細明體'><font size='2' color='#073763'>無疑悟佇幾年當中，定居予升做社員，這馬伊的薪水毋但加倍，閣有彼</font></span><span style='background-color:transparent;font-size:small;font-family:新細明體,serif;line-height:19.5px'>个外路仔錢通好趁......若是知影定居的頭路這爾好康，伊絕對袂予伊去矣。</span></div><div><span style='font-size:small;font-family:新細明體,serif;line-height:19.5px'>        「人頭一擺踏入去社會的頭一步，彼頭一步著會當決定彼</span><span style='font-family:新細明體,serif;font-size:small;line-height:19.5px;background-color:transparent'>个人的一生矣!</span><span style='font-family:新細明體,serif;font-size:small;line-height:19.5px;background-color:transparent'>」<br/>          伊愈想愈傷心，目箍著漸漸紅矣。<br/>          <br/>          三貴的厝內的散赤佮伊本身的無出頭，實在是予人同情。伊佇十五歲彼冬，以優等的成績對公學校畢業了後，就予人請去政府機關做工友，做了三年才加五錢，到這馬猶閣趁無二十箍。伊的個性閣真有孝，伊所有的薪水攏予阿母作生活費，自然身軀不時就無錢，好佳哉伊無食薰，穿的閣是工課衫，才會當佮別人作伙過日子。毋過以一个二十歲的少年人來講，穿工課衫佇街內行，是非常見笑的代誌。<br/>         伊愈大漢，就愈會感覺著家己身份的可憐，嘛開始豬哥，事務員犬養敏子------主任的</span><span style='line-height:1.5;background-color:rgb(255,255,255)'><font size='2' color='#073763'><font face='Segoe UI, Charis SIL, Lucida Sans Unicode, 新細明體'>查某囝------定定佇伊的心中出現，伊對伊的思慕，只是單戀，伊嘛足痛恨伊是萬年的工友，遮嘛是無奈何，毋過伊定定對伊有一寡變態的舉動。</font><br/><font face='Segoe UI, Charis SIL, Lucida Sans Unicode, 新細明體'>       彼</font><font face='新細明體, serif'>工下早，伊比其他的事務員早三十分鐘上班，</font></font></span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>摒</font></span><span style='font-family:新細明體,serif;color:rgb(7,55,99);font-size:small;line-height:1.5'>掃室內，拭桌頂，掃塗</span><span style='font-family:新細明體,serif;font-size:small;line-height:1.5'><font color='#ff0000'>腳</font></span><span style='font-family:新細明體,serif;color:rgb(7,55,99);font-size:small;line-height:1.5'>，裝訂報紙，泡茶......</span></div><div><span style='line-height:1.5;background-color:rgb(255,255,255)'><font size='2'><font face='新細明體, serif'><font color='#073763'>         伊共工課</font><font color='#ff0000'>作</font><font color='#073763'>了了後，看敢有人來，然後著坐佇敏子的位四界看，對</font></font></font></span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>屜仔內底挈出伊上愛的佛蘭西</font></span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>尪仔</font></span><span style='color:rgb(7,55,99);font-size:small;font-family:Segoe UI,Charis SIL,Lucida Sans Unicode,新細明體;line-height:1.5'>，挈來</span><span style='font-size:small;font-family:Segoe UI,Charis SIL,Lucida Sans Unicode,新細明體;line-height:1.5'><font color='#ff0000'>聞香</font></span><span style='color:rgb(7,55,99);font-size:small;font-family:Segoe UI,Charis SIL,Lucida Sans Unicode,新細明體;line-height:1.5'>。</span></div><div><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>       無偌久，伊</font></span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>目睭眯眯</font></span><span style='color:rgb(7,55,99);font-size:small;font-family:Segoe UI,Charis SIL,Lucida Sans Unicode,新細明體;line-height:1.5'>，共頭向天，將伊抱佇身軀敢若咧做祈禱。</span></div><div><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>      </font></span><span style='background-color:transparent;font-size:small;font-family:新細明體,serif;line-height:19.5px'>「啊啦!陳仔!你真正袂見笑!佇咧做啥物?</span><span style='background-color:transparent;font-size:small;font-family:新細明體,serif;line-height:19.5px'>」<br/>          料想袂到，敏子佇窗仔外口喝。伊驚一著，就緊跳起來，彼</span><span style='font-family:新細明體,serif;font-size:small;line-height:19.5px'>个伊抱佇身軀的</span><span style='font-family:Segoe UI,Charis SIL,Lucida Sans Unicode,新細明體;line-height:22.5px;background-color:rgb(255,255,255)'><font size='2' color='#073763'>尪仔</font></span><span style='font-family:新細明體,serif;font-size:small;line-height:19.5px;background-color:transparent'>，早就已經予丟到四五尺外去矣。伊攏毋敢翻頭，直直對門外口行去。</span></div><div><span style='font-size:small;background-color:transparent;font-family:新細明體,serif;line-height:19.5px'>        「陳仔!陳仔!<font color='#ff0000'>少</font>等......袂驚見笑的!</span><span style='font-size:small;background-color:transparent;font-family:新細明體,serif;line-height:19.5px'>」<br/>          敏子的聲音，若像雨水仝款淋佇伊的</span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>尻脊骿</font></span><span style='background-color:transparent;font-family:新細明體,serif;font-size:small;line-height:19.5px'>。</span></div><div><span style='font-size:small;background-color:transparent;font-family:新細明體,serif;line-height:19.5px'>          伊走去外口，想講伊一定會逐來問伊，<font color='#0000ff'>一直到後面無聲音</font><font color='#ff0000'>腳</font><font color='#0000ff'>步聲</font>，伊才安心停落來。伊歇喘一下，面色驚甲青恂恂，雙手叉佇胸坎，頭犁犁的想講:<br/></span><span style='font-size:small;font-family:新細明體,serif;line-height:19.5px'>    </span><span style='background-color:transparent;font-size:small;font-family:新細明體,serif;line-height:19.5px'>     「這擺真正足歹勢矣!啥人叫你欲做歹!你有啥物面會使見伊?</span><span style='background-color:transparent;font-size:small;font-family:新細明體,serif;line-height:19.5px'>」</span></div><div><div><span style='font-size:small;background-color:transparent;font-family:新細明體,serif;line-height:19.5px'>           伊吐一口氣，後悔伊無應該做彼款代誌，若是伊講予<font color='#ff0000'>伊</font>阿爸聽，毋著閣予人看袂起?伊想著伊的阿爸，隨有討厭的感覺，若像有聲音咧叫伊:<br/>         </span><span style='font-size:small;background-color:transparent;font-family:新細明體,serif;line-height:19.5px'>「喂!工友!</span><span style='line-height:1.5;font-family:Segoe UI,Charis SIL,Lucida Sans Unicode,新細明體'><font size='2' color='#073763'>捀茶</font></span><span style='font-size:small;background-color:transparent;font-family:新細明體,serif;line-height:19.5px'>!</span><span style='font-size:small;background-color:transparent;font-family:新細明體,serif;line-height:19.5px'>」<br/>           伊最近對<font color='#ff0000'>伊</font>阿爸定定咧使喚伊，漸漸感覺不滿，以前伊若是聽著伊咧喊伊，攏溫柔的細聲講</span><span style='font-size:small;background-color:transparent;font-family:新細明體,serif;line-height:19.5px'>「好，好</span><span style='font-size:small;background-color:transparent;font-family:新細明體,serif;line-height:19.5px'>」，乖乖回答；毋過這馬對伊講的話，攏當作是狗仔咧吠，連回答攏<font color='#ff0000'>毋</font>想欲回答矣，當作是對伊的一種報復，毋過無<font color='#ff0000'>若</font>久伊閣感覺伊敢若是發現伊的用意，所以閣較欲侮辱伊。<br/>           兩三工進前<font color='#ff0000'>遮</font>發生的代誌：<br/>           <font color='#ff0000'>伊</font>阿爸是一个五十偌歲的人，愛講笑，話較濟貓毛，佇上班時間定有朋友揣伊開講。這</span><span style='font-size:small;background-color:transparent;font-family:新細明體,serif;line-height:19.5px'>个時陣，佇人客面前，伊特別欲大聲叫伊:</span></div><div><span style='font-size:small;background-color:transparent;font-family:新細明體,serif;line-height:19.5px'>         </span><span style='font-size:small;background-color:transparent;font-family:新細明體,serif;line-height:19.5px'>「工友!</span><span style='font-size:small;background-color:transparent;color:rgb(7,55,99);font-family:Segoe UI,Charis SIL,Lucida Sans Unicode,新細明體;line-height:19.5px'>捀茶!緊!</span><span style='font-size:small;background-color:transparent;font-family:新細明體,serif;line-height:19.5px'>」<br/>           這比死閣較痛苦!伊佇心內<font color='#ff0000'>生</font>氣毋過毋敢講，</span><span style='font-size:small;background-color:transparent;font-family:新細明體,serif;line-height:19.5px'>目箍早紅去矣。伊規腹肚的火無所在消</span><span style='line-height:1.5;font-family:Segoe UI,Charis SIL,Lucida Sans Unicode,新細明體'><font size='2' color='#073763'>，伊欲泡茶的時陣，刁工失手共烘爐燒滾滾的滾水</font></span><font size='2'><span style='font-family:Segoe UI,Charis SIL,Lucida Sans Unicode,新細明體;line-height:1.5'><font color='#073763'>偃倒矣。彼滾水倒佇</font><font color='#ff0000'>熱</font><font color='#073763'>火上發出一</font></span></font><span style='background-color:transparent;font-family:新細明體,serif;line-height:19.5px'><font size='2'>个聲，霧出一堆白煙，火灰嘛四界亂飛，書櫥，桌頂......攏是灰。</font><br/></span><span style='font-size:small;font-family:新細明體,serif;line-height:19.5px'>          「馬鹿!工友!哪會遮爾無細膩!</span><span style='font-size:small;font-family:新細明體,serif;line-height:19.5px'>」<br/></span><span style='font-size:small;background-color:transparent;font-family:新細明體,serif;line-height:19.5px'>            伊阿爸大聲的罵伊，愛伊馬上到工友室泡茶。<br/>            伊足失望矣，佇主人佮人客之間，伊聽著按呢的話:<br/>          </span><span style='font-size:small;font-family:新細明體,serif;line-height:19.5px'>「你行棋愈來愈厲害矣!</span><span style='font-size:small;font-family:新細明體,serif;line-height:19.5px'>」<br/></span><span style='font-size:small;background-color:transparent;font-family:新細明體,serif;line-height:19.5px'>          </span><span style='font-size:small;font-family:新細明體,serif;line-height:19.5px'>「哈哈哈!</span><span style='font-size:small;font-family:新細明體,serif;line-height:19.5px'>」伊阿爸歡喜地笑:</span><span style='font-size:small;font-family:新細明體,serif;line-height:19.5px'>「免呵咾我拉，我有實力自然別人著會認定我，有機會我嘛想欲佮本因坊比賽!哈哈哈!</span><span style='font-size:small;font-family:新細明體,serif;line-height:19.5px'>」<br/></span><span style='font-size:small;background-color:transparent;font-family:新細明體,serif;line-height:19.5px'>          </span><span style='font-size:small;font-family:新細明體,serif;line-height:19.5px'>「你有按呢的氣魄嘛是好。</span><span style='font-size:small;font-family:新細明體,serif;line-height:19.5px'>」人客承伊的話講，共話題帶到伊的代誌來矣:</span><span style='font-size:small;font-family:新細明體,serif;line-height:19.5px'>「頂日講起敏子的彼門親事，這馬是按怎咧?</span><span style='font-size:small;font-family:新細明體,serif;line-height:19.5px'>」<br/></span><span style='font-size:small;background-color:transparent;font-family:新細明體,serif;line-height:19.5px'>          </span><span style='font-size:small;font-family:新細明體,serif;line-height:19.5px'>「阿!是是，我已經派人去刺探矣，毋過有一寡部分閣抑袂詳細，所以......啊!人生真正寂寞!我活到這</span><span style='font-family:新細明體,serif;font-size:small;line-height:19.5px;background-color:transparent'>个年紀，真正足想欲抱孫矣，真希望伊的親事會當較早舉辦!</span><span style='font-family:新細明體,serif;font-size:small;line-height:19.5px;background-color:transparent'>」<br/>            敏子已經有人咧提親矣，伊想伊的慾望，可能就是一</span><span style='font-family:新細明體,serif;font-size:small;line-height:19.5px;background-color:transparent'>个幻想爾爾。唉!小人民不該數想大人民矣!伊開始惜家己的本分，毋過siāng時閣充滿矛盾:<br/>           愛伊的</span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>查某囝毋過怨恨伊的阿爸!<br/>        伊佇咧思考愛</font></span><span style='font-family:新細明體,serif;font-size:small;line-height:19.5px;background-color:transparent'>佮怨恨的時陣，忽然聽事務室閣咧叫伊矣；<br/>          </span><span style='background-color:transparent;font-size:small;font-family:新細明體,serif;line-height:19.5px'>「喂!工友!茶!</span><span style='background-color:transparent;font-family:新細明體,serif;line-height:19.5px'><font size='2'>」</font><br/><br/><font size='2'>            伊佇官衙若受了一擺氣，<font color='#ff0000'>足足</font>愛<font color='#0000ff'>傷氣</font>一暝，有時陣攏睏袂去:日夜咧想，<font color='#ff0000'>無</font>知影啥物時陣遮會當做一</font></span><span style='font-family:新細明體,serif;font-size:small;line-height:19.5px;background-color:transparent'>个<font color='#0000ff'>一人份的人</font>。<br/>          </span><span style='background-color:transparent;font-size:small;font-family:新細明體,serif;line-height:19.5px'>「萬年工友，無啥稀罕矣!</span><span style='background-color:transparent;font-size:small;font-family:新細明體,serif;line-height:19.5px'>」伊嘛捌看輕伊的頭路，並毋是出於怨工課的話:</span><span style='background-color:transparent;font-size:small;font-family:新細明體,serif;line-height:19.5px'>「當今仔日本天時，真正是無所在會使討食!</span><span style='background-color:transparent;font-size:small;font-family:新細明體,serif;line-height:19.5px'>」<br/>            伊有足濟擺覺悟，為了伊散赤的厝奮鬥，伊甘願做牛馬拖磨，想欲辭頭路，去做另外一</span><span style='font-family:新細明體,serif;font-size:small;line-height:19.5px;background-color:transparent'>个工課。<br/>            伊的意思足有理由:<br/>          </span><span style='background-color:transparent;font-size:small;font-family:新細明體,serif;line-height:19.5px'>「按呢的歹頭路，萬代嘛無出脫!</span><span style='background-color:transparent;font-size:small;font-family:新細明體,serif;line-height:19.5px'>」<br/></span><span style='background-color:transparent;font-family:新細明體,serif;font-size:small;line-height:19.5px'>           毋過每一擺攏予伊的阿母的苦勸。<br/>           伊的話嘛足有理由:<br/>          </span><span style='background-color:transparent;font-size:small;font-family:新細明體,serif;line-height:19.5px'>「時機遐邇歹，頭路歹只好暫時按呢!</span><span style='background-color:transparent;font-size:small;font-family:新細明體,serif;line-height:19.5px'>」<br/></span><span style='background-color:transparent;font-family:新細明體,serif;font-size:small;line-height:19.5px'>           <font color='#0000ff'>伊的話雖然講的是</font>，毋過無親像伊阿母講的按呢，頭路歹是歹，若是辭頭路，別人攏欲搶</span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>的，伊無相信一</font></span><span style='font-family:新細明體,serif;font-size:small;line-height:19.5px;background-color:transparent'>个萬年工友，</span><span style='background-color:transparent;font-family:新細明體,serif;font-size:small;line-height:19.5px'>袂</span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2'><font color='#073763'>枵死，薪水袂增加的薄薪頭路，嘛會惹別人的爭奪。伊忽然想著對面的阿龍，阿龍因為雄雄袂使忍耐，共頭家激氣，辭去頭路。那會知伊辭頭路了後，著一直失業，好手好</font><font color='#ff0000'>腳</font><font color='#073763'>，每一工攏無一定有物件食，實在真可憐!伊歹命，</font><font color='#0000ff'>阿龍比伊閣歹命</font><font color='#073763'>，伊共阿龍的歹命佮家己做比較，遮較安分，毋過伊只是暫時的，委屈的接受矣。</font></font><br/><font style='color:rgb(7,55,99)' size='2'>      伊的個性無像一般的少年，無三吋水著欲扒龍船，伊一直攏無超過伊的身分一步，伊佇一</font></span><span style='font-family:新細明體,serif;font-size:small;line-height:19.5px;background-color:transparent'>个時期</span><span style='font-family:新細明體,serif;font-size:small;line-height:19.5px;background-color:transparent'>捌</span><span style='background-color:transparent;font-family:新細明體,serif;font-size:small;line-height:19.5px'>認真過。伊阿爸是行船出生，長年有佇水上生活的經驗，足𠢕觀察天氣的變化，伊只要看天空的模樣，著知影彼工的天氣，若像今仔日下晡有下雨，伊著較伊拿傘出門。伊足聽話，無嫌雨傘麻煩，毋過一開始嘛欲試看賣阿爸講的話是有準抑是無準，若是有準，一爿會使遮雨，</span><span style='font-family:新細明體,serif;font-size:small;line-height:19.5px'>一爿</span><span style='background-color:transparent;font-family:新細明體,serif;font-size:small;line-height:19.5px'>袂予雨淋，所以著按伊阿爸的話拿雨傘，伊的雨傘是粗枝大骨的桃園雨傘，粗布做的，足俗，傘柄會使挑豬肉，毋過伊無嫌伊歹看，共伊擔佇肩胛行，親像草地人。<br/></span></div><div><span style='background-color:transparent;font-size:small;font-family:新細明體,serif;line-height:19.5px'>        「你的雨傘真獃矣!</span><span style='background-color:transparent;font-size:small;font-family:新細明體,serif;line-height:19.5px'>」敏子對物件真有研究，看就知伊的好</span><span style='font-family:Segoe UI,Charis SIL,Lucida Sans Unicode,新細明體;background-color:rgb(255,255,255)'><font size='2' color='#073763'>䆀</font></span><span style='background-color:transparent;font-size:small;font-family:新細明體,serif;line-height:19.5px'>，</span><span style='background-color:transparent;font-size:small;font-family:新細明體,serif;line-height:19.5px'>「按呢好天氣，挈伊欲做啥物?今仔日會落雨呢?嘻嘻......你用伊遮日?</span><span style='background-color:transparent;font-size:small;font-family:新細明體,serif;line-height:19.5px'>」<br/>           你的桃園雨傘，毋若敏子欲笑伊，事務員嘛愛笑，毋過彼工果然有應驗落雨矣，換伊笑in講:<br/>         </span><span style='background-color:transparent;font-size:small;font-family:新細明體,serif;line-height:19.5px'>「按怎?看我的雨傘!</span><span style='background-color:transparent;font-size:small;font-family:新細明體,serif;line-height:19.5px'>」<br/>         </span><span style='background-color:transparent;font-size:small;font-family:新細明體,serif;line-height:19.5px'>「是拉!莫怪你有存長!</span><span style='background-color:transparent;font-size:small;font-family:新細明體,serif;line-height:19.5px'>」<br/>           敏子無紮雨傘，想欲利用伊，叫伊紮伊到亭仔腳去坐車，著共伊呵咾</span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>。<br/>        伊辛苦足久，走投無路，有苦無所在通喘氣。有一工伊閣佇官衙內底受一擺氣，暗頓毋</font></span><span style='font-family:新細明體,serif;font-size:small;line-height:19.5px;background-color:transparent'>捌食，恬恬咧倒佇眠床鼓勵家己。伊雙手摸著枕頭邊的美人石膏像，心內想著佇腦海出現的艋舺人名冊，伊位遐揣著兩</span><span style='font-family:新細明體,serif;font-size:small;line-height:19.5px;background-color:transparent'>个人: 一</span><span style='font-family:新細明體,serif;font-size:small;line-height:19.5px;background-color:transparent'>个是武鱸鰻謝闊嘴，一</span><span style='font-family:新細明體,serif;font-size:small;line-height:19.5px;background-color:transparent'>个是文鱸鰻林楮良。謝闊嘴捌佇廣東雄飛，受人之託，去槍殺一</span><span style='font-family:新細明體,serif;font-size:small;line-height:19.5px;background-color:transparent'>个中國軍官，得著足濟錢。林褚良嘛</span><span style='font-family:新細明體,serif;font-size:small;line-height:19.5px;background-color:transparent'>捌佇滿州過了足歡喜，彼當</span><span style='font-family:新細明體,serif;font-size:small;line-height:19.5px;background-color:transparent'>陣是張作霖的天下，伊做過一</span><span style='font-family:新細明體,serif;font-size:small;line-height:19.5px;background-color:transparent'>个小官員。張作霖予人炸死了後，伊著趁這</span><span style='font-family:新細明體,serif;font-size:small;line-height:19.5px;background-color:transparent'>个時陣----嘛會使講是按算的----拿了別人足濟的家私落跑矣。這馬兩人攏是一世人食穿免煩惱，輕鬆的過日子。<br/>       </span><span style='background-color:transparent;font-size:small;font-family:新細明體,serif;line-height:19.5px'>「人，著敢出生入死才有路用矣!</span><span style='background-color:transparent;font-size:small;font-family:新細明體,serif;line-height:19.5px'>」伊雖然藐視in按呢的人，毋過佩服in的精神，</span><span style='background-color:transparent;font-size:small;font-family:新細明體,serif;line-height:19.5px'>「嘛愛食一寡險草......</span><span style='background-color:transparent;font-size:small;font-family:新細明體,serif;line-height:19.5px'>」<br/>          若像有一寡暗示，繼續想: 這馬的時代，所有的代誌攏無仝矣，啥物</span><span style='background-color:transparent;font-size:small;font-family:新細明體,serif;line-height:19.5px'> </span><span style='background-color:transparent;font-size:small;font-family:新細明體,serif;line-height:19.5px'>「善有善報</span><span style='background-color:transparent;font-size:small;font-family:新細明體,serif;line-height:19.5px'>」的古語，佇伊所知影的現實攏摻伊對反；真正是為善的散赤到死，為惡的紲發達，遮真正甲古對反矣-----</span><span style='background-color:transparent;font-size:small;font-family:新細明體,serif;line-height:19.5px'> </span><span style='background-color:transparent;font-size:small;font-family:新細明體,serif;line-height:19.5px'>「惡有惡報</span><span style='background-color:transparent;font-size:small;font-family:新細明體,serif;line-height:19.5px'>」矣。<br/>         伊想足久了後，猶原想著伊的萬年工友。啊!萬年工友，一</span><span style='font-family:新細明體,serif;font-size:small;line-height:19.5px;background-color:transparent'>个月遮趁十九圓五十錢!今年二十歲，一歲趁無一圓銀!若是講每一工免食飯，一年嘛趁兩百四十四元爾爾!這薄博的薪水，欲按怎過日子?<br/></span><span style='background-color:transparent;font-family:新細明體,serif;font-size:small;line-height:19.5px'>        伊想若是伊是內地人，做了五年的工友，嘛愛升做事務員矣，一</span><span style='font-family:新細明體,serif;font-size:small;line-height:19.5px;background-color:transparent'>个月起碼有五十圓，閣有宿舍的費用，若是作官，到一定的時間，就有退休的錢通挈......阿!內地人!生做日本人才會使食好穿好......</span><span style='background-color:transparent;font-family:新細明體,serif;font-size:small;line-height:19.5px'> </span></div><div><span style='font-size:small;background-color:transparent;font-family:新細明體,serif;line-height:19.5px'>        伊想伊家己嘛是日本人，毋過......若是可能，伊想欲投胎轉世作內地人矣。<br/>        伊的生活已經來到愛作決定的時陣，欲按怎才會使轉世這句話，雖然是幻想，毋過已經成為伊的理想。伊想講謝闊嘴佮林楮良當初嘛是位in的理想出發，才有這馬的成就，家己至少嘛愛有一寡準備，只要等機會來，就會使發揮伊的能力。<br/>          進前伊佇一張內地新聞當中看著一件紀事了後，想講伊的理想總算有實現的可能矣；彼</span><span style='font-family:新細明體,serif;font-size:small;line-height:19.5px;background-color:transparent'>个代誌是咧講一</span><span style='font-family:新細明體,serif;font-size:small;line-height:19.5px;background-color:transparent'>个中國</span><span style='background-color:rgb(255,255,255)'><font size='2' color='#073763'><span style='font-family:Segoe UI,Charis SIL,Lucida Sans Unicode,新細明體;line-height:1.5'>囡仔，足𠢕行棋，到東京受棋界有名的人</span></font></span><font style='background-color:rgb(255,255,255)' size='2' color='#073763'><span style='font-family:Segoe UI,Charis SIL,Lucida Sans Unicode,新細明體;line-height:1.5'>褒嗦，欲栽培伊，勸伊脫離國籍，彼</span></font><span style='font-family:新細明體,serif;font-size:small;line-height:19.5px;background-color:transparent'>个</span><span style='color:rgb(7,55,99);font-family:Segoe UI,Charis SIL,Lucida Sans Unicode,新細明體;font-size:small;line-height:19.5px;background-color:transparent'>囡仔果然來歸化，這馬已經完全去做作日本人矣，伊這馬的前途充滿了幸福。<br/>       滿州事變的頂日暗時，伊做一</span><span style='font-family:新細明體,serif;font-size:small;line-height:19.5px;background-color:transparent'>个</span><span style='background-color:transparent;color:rgb(7,55,99);font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'>夢，夢見伊已經是內地人，幸福咧摻伊</span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>擛手。伊睏醒了後無馬上起床，倒佇規十補的破被頂面，</font></span><span style='background-color:rgb(255,255,255)'><font size='2' color='#073763'><span style='font-family:Segoe UI,Charis SIL,Lucida Sans Unicode,新細明體;line-height:1.5'>伸勼筋骨挽著</span><span style='font-family:Segoe UI,Charis SIL,Lucida Sans Unicode,新細明體;line-height:1.5'>下頦，享受著伊的夢境，親像伊猶原是內地人；伊希望伊的夢永遠攏袂清醒。<br/>     </span></font></span><span style='font-size:small;background-color:transparent;font-family:新細明體,serif;line-height:19.5px'>「滿州事變，滿州事變!</span><span style='font-size:small;background-color:transparent;font-family:新細明體,serif;line-height:19.5px'>」<br/></span><span style='background-color:rgb(255,255,255)'><font size='2' color='#073763'><span style='font-family:Segoe UI,Charis SIL,Lucida Sans Unicode,新細明體;line-height:1.5'>      伊拄仔咧食早頓，雄雄聽著新聞的號外聲經過門跤口，伊若像伊家己發生大代誌，毋免食著會飽，共飯碗</span></font></span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>囥咧。伊直直走去官衙出勤。伊共泡茶的工課</font></span><span style='color:rgb(7,55,99);font-family:Segoe UI,Charis SIL,Lucida Sans Unicode,新細明體;font-size:small;line-height:19.5px;background-color:transparent'>囥佇一</span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>爿，先挈號外去看。新聞頂面的每一字每一句，攏予伊足大的衝動。<br/>      </font></span><span style='font-size:small;background-color:transparent;font-family:新細明體,serif;line-height:19.5px'>「哎呦，滿州是我帝國的性命啦。</span><span style='font-size:small;background-color:transparent;font-family:新細明體,serif;line-height:19.5px'>」<br/></span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>        伊看了吐了一口氣講。伊位頂日暗時夢見作日本人了後，對國家事務的代誌真正開始關心矣，伊共號外</font></span><span style='font-family:Segoe UI,Charis SIL,Lucida Sans Unicode,新細明體;background-color:rgb(255,255,255)'><font size='2' color='#073763'>緟好，</font></span><span style='font-family:Segoe UI,Charis SIL,Lucida Sans Unicode,新細明體;background-color:rgb(255,255,255)'><font size='2' color='#073763'>囥佇敏子桌頂，準備予伊看。<br/></font></span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>        已經欲九點矣，敏子佮伊的阿爸猶未出勤。拄仔出勤的事務員，看主任猶未到，閒閒</font></span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>欶</font></span><span style='color:rgb(7,55,99);font-size:small;font-family:Segoe UI,Charis SIL,Lucida Sans Unicode,新細明體;line-height:1.5'>薰開講，有的行到隔壁房間，佇室內行來行去，無聊咧看掛佇壁頂的一張滿州地圖。</span></div><div><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>        欲中晝的時陣，in遮作伙入來，攏無好</font></span><span style='font-family:新細明體,serif;font-size:small;line-height:19.5px'>面色，惦惦的坐佇家己的位。伊規</span><span style='font-family:新細明體,serif;font-size:small;line-height:19.5px'>个面白蒼蒼，兩</span><span style='font-family:新細明體,serif;font-size:small;line-height:19.5px'>个</span><span style='font-family:Segoe UI,Charis SIL,Lucida Sans Unicode,新細明體;background-color:rgb(255,255,255)'><font size='2' color='#073763'>目睭攏已經卯落去，敏子</font></span><span style='font-family:Segoe UI,Charis SIL,Lucida Sans Unicode,新細明體;background-color:rgb(255,255,255)'><font size='2' color='#073763'>目睭嘛吼甲紅紅，不時用手巾仔拭鼻水。in雖然無講話，毋過兩</font></span><span style='font-family:新細明體,serif;font-size:small;line-height:19.5px'>个人的歹面色，已經說明了遲到的原因。<br/></span><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>       </font></span><span style='font-size:small;background-color:transparent;font-family:新細明體,serif;line-height:19.5px'>「犬養君，按怎?遐呢矣傷心......</span><span style='background-color:transparent;font-family:新細明體,serif;font-size:small;line-height:19.5px'>」會計看袂落去問。<br/>         </span><span style='font-size:small;background-color:transparent;font-family:新細明體,serif;line-height:19.5px'>「我真正是老歹命!</span><span style='font-size:small;background-color:transparent;font-family:新細明體,serif;line-height:19.5px'>」伊一</span><span style='font-family:Segoe UI,Charis SIL,Lucida Sans Unicode,新細明體;background-color:rgb(255,255,255)'><font size='2' color='#073763'>爿哭一</font></span><span style='color:rgb(7,55,99);font-family:Segoe UI,Charis SIL,Lucida Sans Unicode,新細明體;font-size:small;line-height:19.5px'>爿講: </span><span style='font-size:small;background-color:transparent;font-family:新細明體,serif;line-height:19.5px'>「昨暗接著滿州的電報，講我的後生因為戰爭死矣!</span><span style='font-size:small;background-color:transparent;font-family:新細明體,serif;line-height:19.5px'>」<br/></span><span style='background-color:transparent;font-family:新細明體,serif;font-size:small;line-height:19.5px'>         </span><span style='font-size:small;background-color:transparent;font-family:新細明體,serif;line-height:19.5px'>「真無彩!毋過為著國家犧牲，算是名望的戰死，請你莫傷心。</span><span style='font-size:small;background-color:transparent;font-family:新細明體,serif;line-height:19.5px'>」<br/></span><span style='background-color:transparent;font-family:新細明體,serif;font-size:small;line-height:19.5px'>         </span><span style='font-size:small;background-color:transparent;font-family:新細明體,serif;line-height:19.5px'>「........</span><span style='font-size:small;background-color:transparent;font-family:新細明體,serif;line-height:19.5px'>」<br/></span><span style='background-color:transparent;font-family:新細明體,serif;font-size:small;line-height:19.5px'>           這工房間內底的氣氛足沉重，啥物人攏無講話。</span></div><div><hr/><span style='background-color:transparent;font-family:新細明體,serif;font-size:small;line-height:19.5px'>           </span></div><div><span style='font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'><font size='2' color='#073763'>      </font></span></div><div><br/></div></div></div></div></td></tr></tbody></table></div></div><br /><small>Updated on <abbr class="updated" title="2014-05-25T09:16:58.995Z">&#20116;&#26376; 25, 2014</abbr> by <span class="author"><span class="vcard"><a class="fn" href="mailto:graceland5757@gmail.com">&#38515;&#24605;&#31310;</a></span></span> (<a href="../history.html">Version <span class="sites:revision">32</span></a>)</small><br /></div></div></body></html>