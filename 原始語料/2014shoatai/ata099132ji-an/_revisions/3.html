<html><head><title>ATA099132&#31287;&#23433; (Version 3)</title></head><body><div class="hentry webpage" id="https://sites.google.com/feeds/content/site/2014shoatai/5466221690479028657"><h3><span class="entry-title">ATA099132&#31287;&#23433;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><div><font size='3' face='courier new, monospace' color='#000000'><span style='line-height:18.200000762939453px'>&lt;龍瑛宗集</span><span style='line-height:24px'><span style='line-height:18.200000762939453px'>> 龍瑛宗著</span></span></font></div><div><font size='3' face='courier new, monospace' color='#000000'><span style='line-height:24px'><span style='line-height:18.200000762939453px'><br/></span></span></font></div><div><span style='background-color:rgb(247,247,247);line-height:15.12727165222168px;white-space:pre-wrap'><font size='3' face='courier new, monospace' color='#000000'>〈植有木瓜樹的小鎮〉　改寫者：陳稷安</font></span></div><span style='font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font color='#000000'><div style='font-family:Helvetica,Arial,lucida grande,tahoma,verdana,arial,sans-serif'><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><br/></span></div><div style='font-family:Helvetica,Arial,lucida grande,tahoma,verdana,arial,sans-serif'><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><br/></span></div><div style='font-family:Helvetica,Arial,lucida grande,tahoma,verdana,arial,sans-serif'><span style='font-family:Helvetica,Arial,lucida grande,tahoma,verdana,arial,sans-serif;font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><br/></span></div><font face='mingliu, serif'>　　</font><font face='times new roman, serif'>下埔兩點左右，陳有三來到這个小鎮。時間來到九月尾，毋過天氣猶是真熱。坐佇製糖會社經營的火車頂倚欲兩點鐘，一行出車站，燒鑊鑊的日頭共人照甲連目睭攏真疼。街仔頂顛倒是連一个人影攏無。風塵僕僕行在燒焦的路上，汗流甲歸面攏是。街仔垃圾、烏暗，亭仔跤的條仔發黑，去予白蟻食甲強欲倒去。為著欲避開日頭，逐間厝的簾簷攏鋪一張頂懸寫有-老合成、金泰和-等等店號的布蓬。一行入去巷仔，遮的厝的更加亂七八糟，因為風雨侵蝕的土角壁直向胸坎壓逼過來，大概是因為遮照無日頭，路仔澹澹；又閣散發囡仔挫屎放尿的臭味。繼續走落，馬上就會看著M製糖會社。一大片生了真懸閣青的甘蔗田，袂震袂動，頭前彼个有煙筒的工廠，大大間直閃白光。
一行到事務所前的空地，洪天送著笑面笑面的行出來矣，戴一頂大安全帽的伊，面看起來烏烏油油。</font></font></span><div><font face='times new roman, serif' color='#000000'><span style='line-height:15.12727165222168px;white-space:pre-wrap'><br/></span></font><div><span style='font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font face='times new roman, serif' color='#000000'>
　　「來矣喔，那按呢滯的所在是-」
<br/></font></span></div><div><span style='font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font face='times new roman, serif' color='#000000'>　　「猶袂決定，是想欲拜託你，才會先來揣你。」
<br/></font></span></div><div><span style='font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font face='times new roman, serif' color='#000000'>　　「原來如此，遮適合的所在無好揣，無你的暫且來我遐，按怎？」
<br/></font></span></div><div><span style='font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font face='times new roman, serif' color='#000000'>　　「按呢是上好啦，毋過敢袂麻煩你？」
<br/></font></span></div><div><span style='font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font face='times new roman, serif' color='#000000'>　　「我今馬獨身一人，就按呢辦啦。」
<br/></font></span></div><div><span style='font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font face='times new roman, serif' color='#000000'>　　原本陳有三來揣伊時，就希望會當按呢，所以這正是伊所向望的，好佳哉：「按呢著愛麻煩你，一直到我揣著滯的所在矣。」伊小聲講煞，才共拄仔無小心流的汗拭掉。對會社經過甘蔗田的小路，差不多行無到五十公尺就有溝仔，鐵厝頂的一長排低厝狹狹陣陣的排列做伙。捒開貼有「福壽」紅紙的門，一入內底，厝去予分做兩間，頭前是土角間，有炭爐、水缸和煮飯家私，天蓬頂因為煤煙所以變了真烏，蜘蛛絲若樹根仝款
吊佇遐。後壁是睏房，眠床頂有一張草蓆仔，邊仔除了有柳條箱和被蓋以外，閣有兩三本評論雜誌，壁頂有幾張無穿衫當洗身軀女子的圖。
　　</font></span></div><div><span style='font-size:12.727272033691406px;line-height:15.12727165222168px;white-space:pre-wrap;background-color:rgb(247,247,247)'><font face='times new roman, serif' color='#000000'>　　「X點下班，這段時間著隨在你。」洪天送話一講煞，真緊著走出去矣。陳有三將籃仔囥佇床頂，伊共澹漉漉的衫褪起來，將伊tsun7焦，攤在籃仔頂。房內只有一个小小的窗仔門，對遐看出去，在一片甘蔗田的對面，看著一座若白色城堡的工廠。鐵厝厝頂吸收的熱氣，予人熱甲歸身軀攏真無爽快。陳有三曝烏的面頂閣參有黏黐黐的汗，衫內底，身軀的汗嘛閣一直滴。伊隨趴佇眠床頂，目睭一瞌，著強欲昏昏死去。第二工陳有三到用磚仔造、閣猶清氣的鎮公所去，對歸面鬍鬚、嚴肅的小谷街長遐接著命令。頂懸寫講：聘請月給二十四箍。</font></span></div></div></div></td></tr></tbody></table></div></div><br /><small>Updated on <abbr class="updated" title="2014-04-23T01:12:40.528Z">&#22235;&#26376; 23, 2014</abbr> by <span class="author"><span class="vcard"><a class="fn" href="mailto:jianc0807@gmail.com">Ji-An Chen</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>