<html><head><title>ATA100122&#25991;&#29703; (Version 19)</title></head><body><div class="hentry webpage" id="https://sites.google.com/feeds/content/site/2014shoatai/9141211894706426508"><h3><span class="entry-title">ATA100122&#25991;&#29703;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-align:center'><span lang='EN-US'><font size='3' face='arial, sans-serif'><b>黑水溝</b></font></span></p><p style='text-align:center'><span lang='EN-US'><font size='3' face='arial, sans-serif'><b>姚嘉文</b></font></span></p><p style='text-align:center'><span lang='EN-US'><font size='3' face='arial, sans-serif'>──── 4/22  P.21~P.25 ────</font></span></p><p><span lang='EN-US'><b><font size='2' face='arial, sans-serif'>1.順風相送</font></b></span></p><p><span lang='EN-US'><font face='arial, sans-serif'>(p.21)</font></span></p>

<p><font face='arial, sans-serif'>老軍事自大門外口行入來，大聲向廳內喝講：</font></p>

<p><font face='arial, sans-serif'>「望山，沈府洋船的彼个郭舵公來矣。」</font></p>

<p><font face='arial, sans-serif'>李望山向老軍士頕頭，先未講話，干焦對椅仔徛起來，共腰懸頂的佩刀敨落來，交予身邊的軍士，細聲對彼个軍士吩咐幾句，才轉身向老軍士講：</font></p>

<p><font face='arial, sans-serif'>「<span lang='NL'>lí</span>請<span lang='NL'>i</span>入來！<span lang='NL'>guá</span>先入去報告總制爺。」</font></p>

<p><font face='arial, sans-serif'>李望山是東寧總制陳永華親近軍士，會使自由晉見陳總制。<span lang='EN-US'>i</span>離開大廳，轉身入去內間，看<font color='#073763'>著</font>陳總制坐佇圓桌邊，倒手倚咧桌頂，指頭仔揤額頭，頭<span lang='EN-US'>tshih-tshih</span>恬恬咧沉思。</font></p>

<p><font face='arial, sans-serif'><font color='#073763'>望山毋敢隨去攪擾</font>，就徛佇咧門邊，共陳總制金金看。</font></p>

<p><font face='arial, sans-serif'>陳總制猶未滿五十，煞誠臭老，尤其是最近幾個月，台灣局勢危急，<span lang='EN-US'>i</span>身為東寧總制，為國事操勞，閣較衰弱，予李望山非常煩惱。</font></p>

<p><font face='arial, sans-serif'><span lang='EN-US'>──</span>自國姓爺鄭成功開台後，台灣形勢三度變換，如今局面竟然比以前困難。</font></p>

<p><font face='arial, sans-serif'>十九年前，明鄭永曆十五年<span lang='EN-US'> (</span>西元一六六一年<span lang='EN-US'>) </span>，國姓爺鄭成功佇唐山予清兵所逼，領軍入台，分鎮安平、赤嵌，以台灣為「東都」，建立「延平王國」，開國立家，趕走占台三十八年的荷蘭人。第二冬，國姓爺鄭成功不幸破病過身，由<span lang='EN-US'>in</span>囝鄭經駐廈門繼承王位。無偌久，金門、廈門予清兵攻占，<font color='#073763'>鄭經予人趕走</font>，進入台灣，改台灣東都為「東寧國」，分設天興、萬年兩</font></p>

<p><span lang='EN-US'><font face='arial, sans-serif'>(p.22)</font></span></p>

<p><font face='arial, sans-serif'>州，專務退守，無閣留意唐山。清人嘛行禁海的政策，無閣共台灣囥佇眼中。雙方隔海抗衡十冬，相安無事。</font></p>

<p><font face='arial, sans-serif'>永曆廿七年<span lang='NL'> (</span>西元一六七三年<span lang='NL'>) </span>，三藩事起，吳三桂等發兵抗清，唐山動亂。次年 <span lang='NL'>(</span>西元一六七四年<span lang='NL'>) </span>，鄭經以陳永華為東寧總制，令其留守台灣，家已發船領兵西行聲應，威振閩粵。</font></p>

<p><font face='arial, sans-serif'>無偌久清兵反攻，鄭軍所占閩粵七府全失，吳三桂死後，鄭經處境閣較困難，殘兵困守金廈一帶，全無辦法，清兵日漸侵迫，佇永曆卅四年<span lang='NL'> (</span>西元一六八<span lang='NL'>○</span>年<span lang='NL'>) </span>狼狽回台，邊島盡失。清人自此決定侵台。</font></p>

<p><font face='arial, sans-serif'>鄭經回台後，意氣消沉，日夜專事遊宴，委政<span lang='NL'>in</span>囝監國鄭克𡒉，無自理鄭氏，<font color='#073763'>毋過</font><span style='background-color:transparent;line-height:1.5;font-size:10pt'><font color='#073763'>東</font>寧國政艱難，總制陳永華佮監國</span><span style='background-color:transparent;line-height:1.5;font-size:10pt'>鄭克</span><span style='background-color:transparent;line-height:1.5;font-size:10pt'>𡒉</span><span style='background-color:transparent;line-height:1.5;font-size:10pt'>，也難有作為。</span></font></p>

<p><font face='arial, sans-serif'>鄭克𡒉是陳永華的囝婿，年歲猶少年，難獨當大任。陳永華知鄭氏國祚難久，國姓爺鄭成功遺志難完，逐工焦思苦慮，左右難分其憂，只有小心服侍。<span lang='NL'>──</span></font></p>

<p><font face='arial, sans-serif'>望山佇門邊徛一息仔，伸手輕輕仔挵兩下門枋，嗽一聲。陳總制聽著聲音，攑頭看著望山，就共倒手囥落來，<font style='background-color:rgb(255,255,255)' size='2'>欶</font>一口氣，急急仔吐出來，對望山攑一下仔目頭，<font color='#073763'>望山才向前，</font>向腰輕聲對<span lang='NL'>i</span>講兩句。陳總制聽了頕頭講好，望山拄欲攑步離開，陳總制閣共<span lang='NL'>i</span>叫牢講：</font></p>

<p><font face='arial, sans-serif'>「<span lang='NL'>lí</span>先去後間吩咐素面泡茶，叫<span lang='NL'>i</span>等一下出來佮郭舵公見面──吩咐<span lang='NL'>i lán</span>講話的時陣<font color='#073763'>啥人</font>攏不准入來。」</font></p>

<p><span lang='NL'><font face='arial, sans-serif'>(p.23)</font></span></p>

<p><font face='arial, sans-serif'>「是。」</font></p>

<p><font face='arial, sans-serif'>聽著這吩咐，望山陰沉憂愁的心情略略仔舒展一點仔，面上露出一寡仔笑容。<font color='#073763'>緊</font>入去後間交代好了後，就去大廳領郭舵公來見陳總制。陳總制拄請郭舵公坐好，素面就捀茶盤入來。</font></p>

<p><font face='arial, sans-serif'>素面拄十七歲，面容美麗，誠捌代誌，佇總制府服侍有幾仔冬，誠得陳總制疼痛。</font></p>

<p><font face='arial, sans-serif'>素面行倚桌邊，笑容滿面，先對郭舵公叫聲「舵公伯」，輕快的將兩碗茶囥佇桌頂，才轉身對郭舵公講：</font></p>

<p><font face='arial, sans-serif'>「舵公伯，<span lang='NL'>lí</span>轉去共阿母講，講<span lang='NL'>guá</span>五月節彼工頂晡會使轉去過節──總制爺已經答應矣。」</font></p>

<p><font face='arial, sans-serif'>素面講了看陳總制，閣看李望山。</font></p>

<p><font face='arial, sans-serif'>郭舵公伸手貢茶碗捀起來，先回答講好，才轉向陳總制講：</font></p>

<p><font face='arial, sans-serif'>「陳總制對素面誠好。」</font></p>

<p><font face='arial, sans-serif'>陳總制無回答，素面閃過一步，徛倚望山，輕聲問<span lang='NL'>i</span>：</font></p>

<p><font face='arial, sans-serif'>「望山，<span lang='NL'>lí</span>欲愛茶無？」</font></p>

<p><font face='arial, sans-serif'>望山搖頭，無講話。素面踅頭閣看陳總制<font color='#073763'>佮</font>郭舵公，看<span lang='NL'>in</span>兩人嘛攏無想欲對<span lang='NL'>in</span>講話，就輕徙跤步，共茶盤提起來轉後間去。望山看著素面共門關起來，嘛向腰欲走。陳總制共<span lang='NL'>i</span>叫牢講：</font></p>

<p><font face='arial, sans-serif'>「望山，<span lang='NL'>lí</span>莫離開，<span lang='NL'>lí</span>坐！這件代誌愛<span lang='NL'>lí</span>知影。」</font></p>

<p><span lang='NL'><font face='arial, sans-serif'>(p.24)</font></span></p>

<p><font face='arial, sans-serif'>望山轉去坐佇郭舵公身邊。陳總制共茶碗捀過去，啉一口茶，吐一口氣，茶碗囥落來，慢慢仔徛起來，兩手囥去背後，面對郭舵公，慢慢仔講：</font></p>

<p><font face='arial, sans-serif'>「沈侯爺已經向<span lang='NL'>lí</span>交代好矣？」</font></p>

<p><font face='arial, sans-serif'>「<span lang='NL'>i</span>叫沈總管向<span lang='NL'>guá</span>講矣。」</font></p>

<p><font face='arial, sans-serif'>「唔……<span lang='NL'>lín</span>千萬愛細膩啊！<span lang='NL'>lí</span>知影這馬黑水溝西<font color='#073763'>面攏無</font><span lang='NL'>lán</span>的水軍矣。」</font></p>

<p><font face='arial, sans-serif'>「是──聽講樓船右鎮朱天貴佇銅山島投降滿清矣。」</font></p>

<p><font face='arial, sans-serif'>「是，右鎮戰船百外，全攏投降矣。這馬唐山沿海，北自海壇、南日、中經金門、廈門，南至銅山、南澳沿邊各島。攏無<span lang='NL'>lán</span>東寧的水軍矣。廣東彼爿閣有一寡仔船，</font><span style='font-family:arial,sans-serif'>guá</span><font face='arial, sans-serif'>已經通知<span lang='NL'>in</span>轉來東寧，所以<span lang='NL'>lín</span>這擺過溝送人轉去唐山，愛特別細膩。」</font></p>

<p><font face='arial, sans-serif'>「</font><span style='font-family:arial,sans-serif'>guá</span><font face='arial, sans-serif'>佮沈總管研究過矣，這時南風初起，滿清水軍攏集佇金廈兩島，福州的新船，南下的已經南下，未出洋的愛等北風起了後才會落來，所以泉州北爿是袂有滿清戰船。總制爺只要將人交予</font><span style='font-family:arial,sans-serif'>guá</span><font face='arial, sans-serif'>，</font><span style='font-family:arial,sans-serif'>guá</span><font face='arial, sans-serif'>會安全送<span lang='NL'>i</span>轉去福建。」</font></p>

<p><font face='arial, sans-serif'>「毋但是送人……」</font></p>

<p><font face='arial, sans-serif'>陳總制坐轉去椅子頂，閣啉口茶，繼續講：</font></p>

<p><font face='arial, sans-serif'>「……閣愛<span lang='NL'>lí</span>去接人。所以</font><span style='font-family:arial,sans-serif'>guá</span><font face='arial, sans-serif'>愛揣<span lang='NL'>lí</span>來，親自共<span lang='NL'>lí</span>接頭的所在──望山，<span lang='NL'>lí</span>去<span lang='NL'>guá</span>冊桌屜仔內底將地圖提過來！」</font></p>

<p><font face='arial, sans-serif'>地圖提來了後，陳總制詳細將上岸接送的岸頭指予郭舵公看。郭舵公詳細看了講：</font></p>

<p><span lang='NL'><font face='arial, sans-serif'>(p.25)</font></span></p>

<p><font face='arial, sans-serif'>「送人是簡單，接人就<font color='#073763'>無簡單矣─</font>─<span lang='NL'>gún</span>愛佇海邊等偌久？『順風鳥』船大，停佇岸邊，會予岸上看著，<span lang='NL'>gún</span>船頂裝遮爾濟貨，袂使佇海灣停傷久啊！」</font></p>

<p style='text-align:center'><font face='arial, sans-serif'>「</font><span style='font-family:arial,sans-serif;text-align:left'>guá</span><font face='arial, sans-serif'>知影這是<font color='#073763'>非常</font>危險的。毋過，唐山山路五商的兄弟攏失去聯絡矣，這擺<font color='#073763'>經過<span style='line-height:1.5;font-size:10pt;background-color:transparent'>長崎𤆬</span><span style='background-color:transparent;text-align:left;line-height:1.5'><font size='2'>消息</font></span></font><span style='background-color:transparent;line-height:1.5;font-size:10pt'><font color='#073763'>來，講</font>唐山有兄弟欲轉來東寧，愛</span><span style='background-color:transparent;line-height:1.5;font-size:10pt' lang='NL'>lán</span><span style='background-color:transparent;line-height:1.5;font-size:10pt'>派船去接，已經等誠久矣，</span></font><span style='font-family:arial,sans-serif;text-align:left'>guá</span><font face='arial, sans-serif'><span style='background-color:transparent;line-height:1.5;font-size:10pt'>算算只有</span><span style='background-color:transparent;line-height:1.5;font-size:10pt' lang='NL'>lí適</span><span style='background-color:transparent;line-height:1.5;font-size:10pt'>當。只有</span><span style='background-color:transparent;line-height:1.5;font-size:10pt' lang='NL'>lí</span><span style='background-color:transparent;line-height:1.5;font-size:10pt'>會了解這種代誌，別人</span></font><span style='font-family:arial,sans-serif;text-align:left'>guá</span><font face='arial, sans-serif'><span style='background-color:transparent;line-height:1.5;font-size:10pt'>也無方便……沈侯爺<font color='#073763'>毋</font>知影接送啥物人，</span><span style='background-color:transparent;line-height:1.5;font-size:10pt' lang='NL'>i</span><span style='background-color:transparent;line-height:1.5;font-size:10pt'>掠做接親情朋友爾爾。這灣澳</span><span style='background-color:transparent;line-height:1.5;font-size:10pt' lang='NL'>lí</span><span style='background-color:transparent;line-height:1.5;font-size:10pt'>去過，水路</span><span style='background-color:transparent;line-height:1.5;font-size:10pt' lang='NL'>lí</span><span style='background-color:transparent;line-height:1.5;font-size:10pt'>熟。除了</span><span style='background-color:transparent;line-height:1.5;font-size:10pt' lang='NL'>lí</span><span style='background-color:transparent;line-height:1.5;font-size:10pt'>，別人無法度……」</span></font></p>

<p><font face='arial, sans-serif'>「既然按呢，總制爺<span lang='NL'>lí</span>放心，<span lang='NL'>gún</span>去好矣。」</font></p>

<p><font face='arial, sans-serif'>「按呢接人，蔡兄弟會共<span lang='NL'>lí</span>講。」</font></p>

<p><font face='arial, sans-serif'>「蔡兄弟？」</font></p>

<p><font face='arial, sans-serif'>「是，就是欲去唐山的彼个兄弟。</font><span style='font-family:arial,sans-serif'>guá</span><font face='arial, sans-serif'>會叫望山𤆬<span lang='NL'> i</span>去<span lang='NL'>lí</span>的船頂，<span lang='NL'>lí</span>欲出洋前，通知望山一下──<span lang='NL'>lín</span>當時出洋咧？」</font></p>

<p><font face='arial, sans-serif'>「起南風<font color='#073763'>就</font><span style='background-color:transparent;line-height:1.5;font-size:10pt'>出洋矣。這擺日本長崎訂承繼白糖，趁早送去較好。」</span></font></p>

<p><font face='arial, sans-serif'>「<span lang='NL'>lín</span>拄才轉來，又閣欲出去，誠辛苦。」</font></p>

<p><font face='arial, sans-serif'>「有生理做就好。」</font></p>

<p><font face='arial, sans-serif'>「按呢決定矣──望山，<span lang='NL'>lí</span>去叫素面出來送郭舵公……</font><span style='font-family:arial,sans-serif'>guá</span><font face='arial, sans-serif'>另外有話共<span lang='NL'>lí</span>講……唔，等一下──郭舵公，聽講素面母親無同意<span lang='NL'>i</span>佮望山的婚事，<span lang='NL'>lí</span>敢袂使苦勸看覓？」</font></p>

<p><font face='arial, sans-serif'>郭舵公徛起來，看望山一眼，踅頭對陳總制講：</font></p><p><font face='arial, sans-serif'><br/></font></p><p><span style='background-color:transparent;font-family:arial,sans-serif;font-size:medium;line-height:24px'><br/></span></p><p style='text-align:center'><span style='background-color:transparent;font-family:arial,sans-serif;font-size:medium;line-height:24px'>──── 5/15  P.26~P.32 ────</span></p><p><span lang='EN-US'><font size='2' face='arial, sans-serif'><br/></font></span></p><p><span lang='EN-US'><font size='2' face='arial, sans-serif'><br/></font></span></p><p><span lang='EN-US'><font size='2' face='arial, sans-serif'>(p.26)</font></span></p><p><font size='2' face='arial, sans-serif'>「望山佮素面是誠相配的一對，</font><span style='font-family:arial,sans-serif'>guá</span><font size='2' face='arial, sans-serif'>嘛誠贊成，但是<span lang='EN-US'>i</span>的母親許姑……許姑嫌望山<span lang='EN-US'>i</span>……」</font></p><p><font size='2' face='arial, sans-serif'>「望山無爸無母，無家無業，莫怪素面<span lang='EN-US'>in</span>老母棄嫌，但是望山佮<span lang='EN-US'>guá</span>情仝爸囝，<span lang='EN-US'>guá</span>會負責替<span lang='EN-US'>i</span>辦婚事。這兩冬赤山莊田園收成攏毋是誠好，<span lang='EN-US'>guá</span>無法度出傷濟聘禮，毋過，這嘛年頭無好，逐家生活攏困難，<span lang='EN-US'>lí</span>苦勸<span lang='EN-US'>in</span>老母莫傷計較，嘛莫嫌望山。日子會得過就好。」</font></p><p><font size='2' face='arial, sans-serif'>「<span lang='EN-US'>guá</span>就是按呢想。毋過許姑看著安平鎮佮赤嵌街有錢有勢的人遮爾濟，總是講愛素面嫁予富貴人家，<span lang='EN-US'>guá</span>勸<span lang='EN-US'>i</span>，<span lang='EN-US'>i</span>總是毋聽。」</font></p><p><font size='2' face='arial, sans-serif'>「閣苦勸看覓。」</font></p><p><font size='2' face='arial, sans-serif'>「好。」</font></p><p><font size='2' face='arial, sans-serif'>素面出來送郭舵公離開，望山坐近陳總制身邊，聽<span lang='EN-US'>i</span>講話。</font></p><p><font size='2' face='arial, sans-serif'>「望山，<span lang='EN-US'>lí</span>到塩埕去揣蔡文玉兄弟，教<span lang='EN-US'>i</span>準備上船。」</font></p><p><font size='2' face='arial, sans-serif'>望山著驚問講：</font></p><p><font size='2' face='arial, sans-serif'>「啊？是愛文玉兄轉去福建呢？」</font></p><p><font size='2' face='arial, sans-serif'>「著。叫<span lang='EN-US'>i</span>佇船頂改一个名稱呼。叫<span lang='EN-US'>i</span>明仔暗頓了後來見<span lang='EN-US'>guá</span>，<span lang='EN-US'>guá</span>有誠濟話欲交代。」</font></p><p><font size='2' face='arial, sans-serif'>「是。」</font></p><p><font size='2' face='arial, sans-serif'>「望山，<span lang='EN-US'>guá</span>已經向王爺請辭總制佮勇衞矣。」</font></p><p><font size='2' face='arial, sans-serif'>「啊？」</font></p><p><span lang='EN-US'><font size='2' face='arial, sans-serif'>(p.27)</font></span></p><p><font size='2' face='arial, sans-serif'>望山去驚著，兩手揤佇桌仔，驚惶徛起來。</font></p><p><font size='2' face='arial, sans-serif'>陳永華除了擔任東寧總制之外，猶有管勇衞。勇衞鎮鎮守赤嵌地方，佮鎮守安平島的侍衞鎮，是鄭王爺直轄親軍，兩鎮勢力上大。陳永華若辭去勇衞，干焦失去兵權，這馬勇衞總制攏辭去，就是表示毋欲閣過問國事，莫怪望山驚惶。</font></p><p><font size='2' face='arial, sans-serif'>陳總制制招手叫望安坐落來。望山閣再坐落來了後，共精神穩牢，慢慢仔問：</font></p><p><font size='2' face='arial, sans-serif'>「<span lang='EN-US'>lí</span>欲辭職，王爺按怎講？」</font></p><p><font size='2' face='arial, sans-serif'>「王爺猶毋肯同意，但是<span lang='EN-US'>guá</span>堅持，<span lang='EN-US'>i</span>總會肯。」</font></p><p><font size='2' face='arial, sans-serif'>「總制爺<span lang='EN-US'>lí</span>何必……」</font></p><p><font size='2' face='arial, sans-serif'>「望山，<span lang='EN-US'>guá</span>共<span lang='EN-US'>lí</span>講過幾遍矣，<span lang='EN-US'>guá</span>已經無能為力矣。王爺自西征失利回台了後，意志消沉，縱情酒色，毋問國事，想欲去洲仔尾造園亭安居，東寧事務，責由<span lang='EN-US'>guá</span>佮監國去管。毋過，形勢如此，東寧國事已經無可為，親貴濫權，府庫空虛，<span lang='EN-US'>guá</span>又閣會使按怎？監國又閣會使按怎？不如予馮錫范、劉國軒<span lang='EN-US'>in</span>去管──望山，<span lang='EN-US'>guá</span>忝矣。」</font></p><p><font size='2' face='arial, sans-serif'>「總制爺，<span lang='EN-US'>lí</span>若辭職，監國爺一个人欲按怎？啥人去幫助<span lang='EN-US'>i</span>？」</font></p><p><font size='2' face='arial, sans-serif'>「監國雖然無可為力，但是<span lang='EN-US'>i</span>身為元子，袂有啥物問題，王爺會照顧<span lang='EN-US'>i</span>。<span lang='EN-US'>guá</span>是無法度管<span lang='EN-US'>i</span>矣。<span lang='EN-US'>guá</span>真正忝矣。」</font></p><p><font size='2' face='arial, sans-serif'>望山兩蕊目睭充滿目目屎，講袂出話。陳總制停一睏仔閣講：</font></p><p><font size='2' face='arial, sans-serif'>「<span lang='EN-US'>guá</span>想誠久，只有照<span lang='EN-US'>guá</span>交代<span lang='EN-US'>lí</span>的方法去做，大明百姓，才有出頭的一工。l<span lang='EN-US'>í</span>袂使軟汫，袂使急狂，會記得：『攻火不以火，攻金不以金。』。袂始想欲強爭力取，一定愛忍長待久。無</font></p><p><span lang='EN-US'><font size='2' face='arial, sans-serif'>(p.28)</font></span></p><p><font size='2' face='arial, sans-serif'><span lang='EN-US'>lán</span>對不起國姓爺，<span lang='EN-US'>lí</span>知無？」</font></p><p><font size='2' face='arial, sans-serif'>望山哭出聲，猶未回答，陳總制閣講：</font></p><p><font size='2' face='arial, sans-serif'>「唐山予蔡文玉兄弟去辦，<span lang='EN-US'>lí</span>負責台灣各地。」</font></p><p><font size='2' face='arial, sans-serif'>望山對椅仔滑落來，跪去陳總制跤邊，停止哭聲，講：</font></p><p><font size='2' face='arial, sans-serif'>「總制爺，<span lang='EN-US'>lí</span>放心，<span lang='EN-US'>guá</span>一定會照<span lang='EN-US'>lí</span>交代的去做。」</font></p><p><font size='2' face='arial, sans-serif'>總制爺的聲嘛梢聲矣：</font></p><p><font size='2' face='arial, sans-serif'>「<span lang='EN-US'>lí</span>愛忍耐弓牢，鄭嘉國祚袂傷久，無偌久東寧局面會有變化，以後──」</font></p><p><font size='2' face='arial, sans-serif'>「啊？」</font></p><p><font size='2' face='arial, sans-serif'>「──<span lang='EN-US'>lí</span>聽<span lang='EN-US'>guá</span>講──以後毋管東寧國事按怎變化，<span lang='EN-US'>lí</span>攏袂使有動聲色，尤其袂使得罪馮錫范佮劉國軒兩人。『既待來日，必忍今時』。知影無？」</font></p><p><font size='2' face='arial, sans-serif'>「望山知影。」</font></p><p><font size='2' face='arial, sans-serif'>「若按呢<span lang='EN-US'>lí</span>去揣文玉兄弟！」</font></p><p><span lang='EN-US'><font size='2' face='arial, sans-serif'> </font></span></p><p><font size='2' face='arial, sans-serif'>五月節過了「順風鳥」號洋船貨物裝載妥當，準備離開台江內港出洋候風。望山得著通知，就閣再去揣蔡文玉，今仔日一透早天猶未光就陪蔡文玉來到大井頭等候郭舵公。</font></p><p><font size='2' face='arial, sans-serif'>望山自細漢就熟識蔡文玉。文玉已經卅偌歲矣，<span lang='EN-US'>in</span>老爸較早是唐山山路商行店員，奉國姓</font></p><p><font size='2' face='arial, sans-serif'>(p.29)</font></p><p><font size='2' face='arial, sans-serif'>爺命令佇杭州開設布行，作為江南連絡鋪頭。清朝下令遷界禁海以後，山路各商紛紛撤退來東寧，文玉一家來了後，奉陳總制的命令負責管理塩行。望山自細漢定定佇咧蔡家出入，佮文玉交情袂䆀。</font></p><p><font size='2' face='arial, sans-serif'>這擺文玉奉命過溝西行，望山親自來送別，兩人別情依依，恬恬仔徛佇渡船頭，肩胛頭磕肩胛頭做伙看對面的安平鎮。日頭自身後慢慢仔昇起來，台江港內的船隻漸漸露出面目。文玉指著遠遠的一隻洋船講：</font></p><p><font size='2' face='arial, sans-serif'>「『順風鳥』敢就是中央彼隻？」</font></p><p><font size='2' face='arial, sans-serif'>「是，倚佇熕砲船邊仔的就是──這馬船少較濟矣，聽講較早國姓爺拄仔來台灣的時陣，遮內外攏是船艦。」</font></p><p><font size='2' face='arial, sans-serif'>文玉頕頭，講：</font></p><p><font size='2' face='arial, sans-serif'>「貿易洋船嘛少誠濟矣──懷安侯沈爺嘛干焦有這隻船。」</font></p><p><font size='2' face='arial, sans-serif'>「沈侯爺財產誠濟，煞毋肯加買洋船。」</font></p><p><font size='2' face='arial, sans-serif'>「大概是驚人赤目。」</font></p><p><font size='2' face='arial, sans-serif'>「也毋是干焦<span lang='EN-US'>i</span>有船，鄭爺<span lang='EN-US'>in</span>各府攏有，別人嘛有。」</font></p><p><font size='2' face='arial, sans-serif'>「懷安侯佮別人無仝，<span lang='EN-US'>i</span>畢竟是這擺西征才投降入台。<span lang='EN-US'>i</span>驚鬧代誌。」</font></p><p><font size='2' face='arial, sans-serif'>「這又閣有啥物關係？王爺相信<span lang='EN-US'>i</span>，佮<span lang='EN-US'>i</span>誠接近，無差別人……啊！郭舵公來矣──彼爿……邊仔彼个查某囡仔就是<span lang='EN-US'>i</span>查某囝郭順風，郭舵公上疼<span lang='EN-US'>i</span>矣，逐擺出洋，攏愛順風來相送。」</font></p><p><font size='2' face='arial, sans-serif'><span lang='EN-US'>(p.30)</span></font></p><p><font size='2' face='arial, sans-serif'>「『順風』啊？按呢郭舵公就是用<span lang='EN-US'>in</span>查某囝的名號這隻洋船矣？」</font></p><p><font size='2' face='arial, sans-serif'>望山一面攑手招呼郭舵公佮郭順風，一面回答講：</font></p><p><font size='2' face='arial, sans-serif'>「毋是，毋是。這『順風鳥』的名是沈侯爺<span lang='EN-US'>i</span>號的。文玉兄知影沈侯爺是滿青封駐潮州的『續順公』……」</font></p><p><font size='2' face='arial, sans-serif'>「著，『續順公』，所以才號『順風號』──望山<span lang='EN-US'>guá</span>走了後，<span lang='EN-US'>lí</span>愛加陪陳總制講話，<span lang='EN-US'>i</span>最近身體時再無好。」</font></p><p><font size='2' face='arial, sans-serif'>「<span lang='EN-US'>guá</span>會。」</font></p><p><font size='2' face='arial, sans-serif'>文玉佮郭舵公坐渡船過港去，望山陪順風離開大井頭。</font></p><p><font size='2' face='arial, sans-serif'>順風比素面減幾歲，雖然無像素面按呢聰明伶俐，煞較天真快樂，<span lang='EN-US'>i</span>無憂無慮，見人總是有講有笑。順風母親早亡，干焦一个兄哥，名叫郭東南，這馬做安平水鎮軍士，無蹛佇厝內，郭舵公一出洋，厝內干焦賰順風佮許姑兩人矣。望山想到遮，低頭問講：</font></p><p><font size='2' face='arial, sans-serif'>「順風，東南兄友轉來無？」</font></p><p><font size='2' face='arial, sans-serif'>順風回頭笑笑講：</font></p><p><font size='2' face='arial, sans-serif'>「<span lang='EN-US'>guán</span>阿兄定定轉來──<span lang='EN-US'>i</span>五月節嘛轉來。i佮素面姐講誠濟話呢！」</font></p><p><font size='2' face='arial, sans-serif'>「唔！<span lang='EN-US'>in</span>講啥物？」</font></p><p><font size='2' face='arial, sans-serif'>「嘻！攏講<span lang='EN-US'>lí</span>啊！」</font></p><p><font size='2' face='arial, sans-serif'>望山聽了，恬恬無閣開喙。順風閣講：</font></p><p><font size='2' face='arial, sans-serif'><span lang='EN-US'>(p.31)</span></font></p><p><font size='2' face='arial, sans-serif'>「<span lang='EN-US'>in</span>講<span lang='EN-US'>lín</span>的婚事……阿兄講應該由阿爸的主意，因為阿爸疼素面姐佮疼<span lang='EN-US'>guá</span>差不多；講許姑既然佮阿爸仝房，應該算是夫妻，所以應該阿爸主意，毋是許姑主意。」</font></p><p><font size='2' face='arial, sans-serif'>順風年歲雖然細漢，捌的代誌煞袂少，聽<span lang='EN-US'>i</span>閣講：</font></p><p><font size='2' face='arial, sans-serif'>「望山兄，<span lang='EN-US'>guá</span>共<span lang='EN-US'>lí</span>講，素面姐彼工閣哭矣！」</font></p><p><font size='2' face='arial, sans-serif'>「n̂g？」</font></p><p><font size='2' face='arial, sans-serif'>「<span lang='EN-US'>guá</span>去勸<span lang='EN-US'>i</span>，聽<span lang='EN-US'>i</span>咧哭『阿爸』『阿爸』，<span lang='EN-US'>i</span>猶是想<span lang='EN-US'>i</span>唐山的阿爸。」</font></p><p><font size='2' face='arial, sans-serif'>望山吐一口氣，閣廳順風講：</font></p><p><font size='2' face='arial, sans-serif'>「<span lang='EN-US'>guán</span>阿爸彼工問素面姐愛<span lang='EN-US'>i</span>紮啥物轉來，<span lang='EN-US'>i</span>講欲愛一張世界地圖──這當然是欲送予<span lang='EN-US'>lí</span>的。」</font></p><p><font size='2' face='arial, sans-serif'>「若<span lang='EN-US'>lí</span>叫郭舵公買啥物？」</font></p><p><font size='2' face='arial, sans-serif'>「無啥……</font><span style='font-family:arial,sans-serif'>guá</span><font size='2' face='arial, sans-serif'>干焦愛日本銅鼎、茶鈷，佮一个西洋火鏡。」</font></p><p><font size='2' face='arial, sans-serif'>「火鏡？引火用的？」</font></p><p><font size='2' face='arial, sans-serif'>「是啊！有日頭時，起火方便。」</font></p><p><font size='2' face='arial, sans-serif'>望山送了一程，離郭家袂遠，就佮順風道別，家己轉去總制府。</font></p><p><font size='2' face='arial, sans-serif'><b><span lang='EN-US'><br/></span></b></font></p><p><font size='2' face='arial, sans-serif'><b><span lang='EN-US'>2.</span>拜溝西行</b></font></p><p><span style='font-family:arial,sans-serif;font-size:small;background-color:transparent;line-height:1.5'>「順風鳥」號是一隻舊洋船，船身長七丈偌，濶兩丈四尺偌，會使載貨物兩三千擔。船有</span></p><p><span lang='EN-US'><font size='2' face='arial, sans-serif'>(p.32)</font></span></p><p><font size='2' face='arial, sans-serif'>三桅，主桅佇中央，前後各有副桅，船頭到船尾，大小攏總二十五艙。艙頂人員、舵公、總管以下、椗繚庫舖，攏總五、六十人。郭舵公負責掌舵行船，佮帆繚起落，若是貨物買賣，錢項出入，由沈總管經理。</font></p><p><font size='2' face='arial, sans-serif'>洋船出港後風，工課誠濟，規隻船水手攏愛聽舵公指揮，所以郭舵公一上船，逐家攏開始無閒矣。</font></p><p><font size='2' face='arial, sans-serif'>郭舵公共菜兄弟安頓佇家己的艙房內底，就到船頭去指揮梢工繚手起椗掛帆，然後到船尾舵樓去監督舵工掌舵開船。</font></p><p><font size='2' face='arial, sans-serif'>安平風向總是早東午西，所以船隻攏是早出晚入。下早仔風向佮平常仝款，為風自赤嵌吹向外海，「順風鳥」號順利起椗吃風，出了鹿耳門，道外海去候風放洋。</font></p><p><font size='2' face='arial, sans-serif'>北風拄才停，南風猶未起，海上風湧平靜，並無強風，毋過過溝西行，無南風，嘛是會使屆浙東風出洋。郭舵公對舵工指明了羅盤針路，吩咐小心掌舵，就離開舵樓，去檢查兩爿船桅帆繚，驗看前後大小不凡吃風情形。東風軟弱，船帆平平，<span lang='EN-US'>i</span>指揮帆繚工佮整理一下仔繚索仔，予大小各帆會使加吃風。</font></p><p><font size='2' face='arial, sans-serif'>看著船隻平穩前行，<span lang='EN-US'>i</span>滿意頕頭，閣轉舵樓去，對舵工講：</font></p><p><font size='2' face='arial, sans-serif'>「<span lang='EN-US'>guá</span>入艙一下仔，<span lang='EN-US'>lí</span>小心掌舵──中晝過黑水溝時，<span lang='EN-US'>guá</span>親自來掌舵。」</font></p><p>









<font size='2' face='arial, sans-serif'>舵工叫胡大，三十偌歲，綴郭舵公幾仔年，做人古意負責，所以郭舵公放心交予<span lang='EN-US'>i</span>掌船。這時胡大咧全心看前頭海面，雙手共舵柄握牢牢，聽了郭舵公的話，輕輕仔頕頭。郭舵公</font></p><p><span style='font-family:arial,sans-serif;font-size:medium;line-height:24px;text-align:center'><br/></span></p><p><span style='font-family:arial,sans-serif;font-size:medium;line-height:24px;text-align:center;background-color:transparent'><br/></span></p><blockquote style='margin:0 0 0 40px;border:none;padding:0px'><blockquote style='margin:0 0 0 40px;border:none;padding:0px'><blockquote style='margin:0 0 0 40px;border:none;padding:0px'><blockquote style='margin:0 0 0 40px;border:none;padding:0px'><blockquote style='margin:0 0 0 40px;border:none;padding:0px'><blockquote style='margin:0 0 0 40px;border:none;padding:0px'><blockquote style='margin:0 0 0 40px;border:none;padding:0px'><blockquote style='margin:0 0 0 40px;border:none;padding:0px'><blockquote style='margin:0 0 0 40px;border:none;padding:0px'><blockquote style='margin:0 0 0 40px;border:none;padding:0px'><p><span style='font-family:arial,sans-serif;font-size:medium;line-height:24px;text-align:center;background-color:transparent'>──── 6/10  P.33~P.38 ────</span></p></blockquote></blockquote></blockquote></blockquote></blockquote></blockquote></blockquote></blockquote></blockquote></blockquote><p><span lang='EN-US'><font face='arial, sans-serif' color='#073763'><br/></font></span></p><p><span lang='EN-US'><font face='arial, sans-serif' color='#073763'><br/></font></span></p><p><span lang='EN-US'><font face='arial, sans-serif' color='#073763'>(P.33)</font></span></p><p><font face='arial, sans-serif' color='#073763'>閣看一下仔桌頂的羅盤，就放心轉去<span lang='EN-US'>i</span>的艙房。</font></p><p><font face='arial, sans-serif' color='#073763'>蔡兄弟當徛佇咧窗仔門前看海，郭舵公入艙的時陣，菜兄弟講：</font></p><p><font face='arial, sans-serif' color='#073763'>「今仔日風浪誠平靜。青水白浪，誠清誠明。」</font></p><p><font face='arial, sans-serif' color='#073763'>「等一下到烏水溝就無仝矣──<span style='background-image:initial;background-repeat:initial' lang='EN-US'>lí</span><span style='background-image:initial;background-repeat:initial'>無愛睏一下？」</span></font></p><p><font face='arial, sans-serif' color='#073763'><span style='background-image:initial;background-repeat:initial'>「無，</span><span style='background-image:initial;background-repeat:initial' lang='EN-US'>guá</span><span style='background-image:initial;background-repeat:initial'>袂忝。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>「誠久無坐船矣乎？」</span></font></p><p><font face='arial, sans-serif' color='#073763'><span style='background-image:initial;background-repeat:initial'>「舊年猶去過一遍廈門──今年運幾遍塩到澎湖。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>「澎湖干焦過烏水內溝。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>「內溝無親像外溝遐危險。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>「是啊，上危險的是大洋外溝。內溝一衝就過矣，外溝的風浪歹預測，愛特別小心──</span><span style='background-image:initial;background-repeat:initial' lang='EN-US'>lí</span><span style='background-image:initial;background-repeat:initial'>歇睏一下，這馬船面水手傷濟，</span><span style='background-image:initial;background-repeat:initial' lang='EN-US'>lí</span><span style='background-image:initial;background-repeat:initial'>也是留佇咧艙內，避免人人熟識</span><span style='background-image:initial;background-repeat:initial' lang='EN-US'>lí</span><span style='background-image:initial;background-repeat:initial'>。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>「好。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>郭舵公離開蔡兄弟出艙去揣沈總管。沈總管的艙房佇咧船中央，是所有船艙中上大間的，前後隔壁是糖米粗重貨艙。貨艙鎖匙攏予總管保管，</span><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>艙內猶有誠濟柴頭櫃仔，貯貴重細貨。沈總管矮矮肥肥，欲五十歲，是懷安侯沈瑞的族人，對沈侯爺誠忠心，做人</span><span lang='EN-US'><span style='text-decoration:none' lang='EN-US'><font size='2'>勥跤</font></span></span>，認真負責，平時誠少離開艙房。</font></p><p><font face='arial, sans-serif' color='#073763'><span style='background-image:initial;background-repeat:initial'>「舵公，到底</span><font size='2'><span lang='EN-US'>lán</span>佇咧啥所在靠岸？</font><span style='font-size:11.5pt'>」</span></font></p><p><span style='background-image:initial;background-repeat:initial' lang='EN-US'><font face='arial, sans-serif' color='#073763'>(P.34)</font></span></p><p><font face='arial, sans-serif' color='#073763'><span style='background-image:initial;background-repeat:initial'>「總管，</span><span style='background-image:initial;background-repeat:initial' lang='EN-US'>lí</span><span style='background-image:initial;background-repeat:initial'>放心啦，是佇南日島附近一个澳灣。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>「送人是簡單，毋過閣愛等人！若是起大風……」</span></font></p><p><font face='arial, sans-serif' color='#073763'><span style='background-image:initial;background-repeat:initial'>「這一帶海灣</span><span style='background-image:initial;background-repeat:initial' lang='EN-US'>guá</span><span style='background-image:initial;background-repeat:initial'>誠熟，做</span><span style='background-image:initial;background-repeat:initial' lang='EN-US'>lí</span><span style='background-image:initial;background-repeat:initial'>放心──明仔載愛揣人駛細船仔上岸，若按呢獎金咧？」</span></font></p><p><font face='arial, sans-serif' color='#073763'><span style='background-image:initial;background-repeat:initial'>沈總管自柴頭櫃仔內底提出十</span><span lang='EN-US'><span style='text-decoration:none' lang='EN-US'>箍</span></span>銀，交予郭舵公，講：</font></p><p><font face='arial, sans-serif' color='#073763'>「這一逝接送，干焦會使趁遮一百<span lang='EN-US'><span style='text-decoration:none' lang='EN-US'><span lang='EN-US'>箍</span></span></span>銀！」</font></p><p><font face='arial, sans-serif' color='#073763'>「是總制爺交代的啊！」</font></p><p><font face='arial, sans-serif' color='#073763'>郭舵公接過銀圓，離開總管艙房，轉去到舵樓，提起千里鏡，看海面前程。</font></p><p><font face='arial, sans-serif' color='#073763'>這个千里鏡是一冬前船到暹羅時用誠濟喙舌券沈總管買的。沈總管算算愛用去幾十包白糖，本來毋肯，尾後聽著有洋船佇南海拄風反船，才肯同意。有千里鏡，校對羅盤針路佮上桅遠望，攏誠方便，天邊風信一有變化，會使事先覺察，船隻就安全誠濟矣。</font></p><p><font face='arial, sans-serif' color='#073763'><span style='background-image:initial;background-repeat:initial'>南風以起，船轉北行，速度漸漸緊矣。郭舵公頂真看一息仔，行出舵樓，將千里鏡交予一个少年人，對</span><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>講：</span></font></p><p><font face='arial, sans-serif' color='#073763'><span style='background-image:initial;background-repeat:initial'>「</span><span style='background-image:initial;background-repeat:initial' lang='EN-US'>lí </span><span lang='EN-US'>peh</span><span style='background-image:initial;background-repeat:initial'>去大桅頂頭看覓，看離烏水溝猶有偌遠？」</span></font></p><p><font face='arial, sans-serif' color='#073763'><span style='background-image:initial;background-repeat:initial'>然後閣對一个帆繚工交待講：</span></font></p><p><font face='arial, sans-serif' color='#073763'><span style='background-image:initial;background-repeat:initial'>「去量一下仔船速緊慢！」</span></font></p><p><font face='arial, sans-serif' color='#073763'><span style='background-image:initial;background-repeat:initial'>郭舵公轉去舵樓，登桅的少年無偌久來講，澎湖東西吉嶼猶未看著，遠遠的海水猶是青色，小洋烏水溝猶有一程。彼量船速的帆繚工紲落嘛來講：</span></font></p><p><span style='background-image:initial;background-repeat:initial' lang='EN-US'><font face='arial, sans-serif' color='#073763'>(p.35)</font></span></p><p><font face='arial, sans-serif' color='#073763'><span style='background-image:initial;background-repeat:initial'>「舵公，船猶慢，無上更的。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>郭舵公</span><span lang='EN-US'><span style='text-decoration:none' lang='EN-US'>頕頭</span></span>，閣看覓船外。這種風速，中晝是無法度過溝的，而且愛等入夜才會使過澎湖，所以<span lang='EN-US'>i</span>先去陪蔡兄弟食中晝頓，食了轉來，吩咐遠望的少年閣上桅去。</font></p><p><font face='arial, sans-serif' color='#073763'>日頭慢慢熱矣，熱氣逼人，郭舵公坐落來詳細對羅盤針路，誠久以後，彼个少年人洛桅來講：</font></p><p><font face='arial, sans-serif' color='#073763'>「烏水溝就佇咧頭前。」</font></p><p><font face='arial, sans-serif' color='#073763'>少年人共千里鏡交與郭舵公，拄欲行走，郭舵公對<span lang='EN-US'>i</span>講：</font></p><p><font face='arial, sans-serif' color='#073763'>「<span lang='EN-US'>lín</span>誰想欲趁幾<span lang='EN-US'><span style='text-decoration:none' lang='EN-US'>箍</span></span>銀？」</font></p><p><font face='arial, sans-serif' color='#073763'>彼个少年人停落來講：</font></p><p><font face='arial, sans-serif' color='#073763'>「欲送彼个人上岸？」</font></p><p><font face='arial, sans-serif' color='#073763'>「閣愛接人出來。」</font></p><p><font face='arial, sans-serif' color='#073763'>「接人？按呢愛等<span lang='EN-US'>……</span>」</font></p><p><font face='arial, sans-serif' color='#073763'><span style='background-image:initial;background-repeat:initial'>「等一工就好矣</span><span style='background-image:initial;background-repeat:initial' lang='EN-US'>──</span><span style='background-image:initial;background-repeat:initial'>兩人去，每一个人五</span><span lang='EN-US'><span style='text-decoration:none' lang='EN-US'>箍</span></span>。」</font></p><p><font face='arial, sans-serif' color='#073763'>「五<span lang='EN-US'><span style='text-decoration:none' lang='EN-US'>箍</span></span>？我去，我揣人去！」</font></p><p><font face='arial, sans-serif' color='#073763'>「<span style='background-image:initial;background-repeat:initial' lang='EN-US'>lí</span><span style='background-image:initial;background-repeat:initial'>閣揣一个人，共細隻船整理好，明仔載就下擺。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>「是。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>郭舵公閣用千里鏡看頭前。</span></font></p><p><span style='background-image:initial;background-repeat:initial' lang='EN-US'><font face='arial, sans-serif' color='#073763'>(p.35)</font></span></p><p><font face='arial, sans-serif' color='#073763'><span style='background-image:initial;background-repeat:initial'>船頭頭前的水是青的，但遠遠的海洋漸漸轉成烏色，炎熱的日光照去，彼爿流水像鼎內的滾水仝款反動起落，有的所在閣有捲螺仔旋。今仔日風勢誠細，算來溝水猶算平靜。</span></font></p><p><font face='arial, sans-serif' color='#073763'><span style='background-image:initial;background-repeat:initial'>胡舵工咧講：</span></font></p><p><font face='arial, sans-serif' color='#073763'><span style='background-image:initial;background-repeat:initial'>「會使遮爾平靜過溝，猶誠少看！」</span></font></p><p><font face='arial, sans-serif' color='#073763'><span style='background-image:initial;background-repeat:initial'>郭舵公講對，就共千里鏡囥落來，接過舵柄，開始掌船。</span><span style='background-image:initial;background-repeat:initial' lang='EN-US'>I</span><span style='background-image:initial;background-repeat:initial'>彎頭看一下仔羅盤對胡舵工講：</span></font></p><p><font face='arial, sans-serif' color='#073763'><span style='background-image:initial;background-repeat:initial'>「</span><span style='background-image:initial;background-repeat:initial' lang='EN-US'>lí</span><span style='background-image:initial;background-repeat:initial'>傷偏北矣，溝水是向北流的，這馬食的是南風，愛盡量壓西，才會當踅過東吉嶼</span><span style='background-image:initial;background-repeat:initial' lang='EN-US'>……lí</span><span style='background-image:initial;background-repeat:initial'>去叫逐家出來，欲過溝矣，愛照管風帆繚繩</span><span style='background-image:initial;background-repeat:initial' lang='EN-US'>……</span><span style='background-image:initial;background-repeat:initial'>今暗誰愛掌舵？」</span></font></p><p><font face='arial, sans-serif' color='#073763'><span style='background-image:initial;background-repeat:initial'>「趙舵工。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>「叫</span><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>來讀羅盤針字。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>「是。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>逐家出來，去家己的位，郭舵公專心掌舵柄。趙舵工提千里鏡左右前後看覓，小心對羅盤針路，一息仔斡頭對郭舵公講：</span></font></p><p><font face='arial, sans-serif' color='#073763'><span style='background-image:initial;background-repeat:initial'>「頭前正爿就是東吉嶼矣，咧欲起湧矣。」</span></font></p><p><font face='arial, sans-serif' color='#073763'><span style='background-image:initial;background-repeat:initial'>郭舵公共船頭略略仔徙向西北，食南風，快速衝入去浪溝。</span></font></p><p><font face='arial, sans-serif' color='#073763'><span style='background-image:initial;background-repeat:initial'>「順風鳥」有一寡仔搖，船頭連鞭懸連鞭低，船身予溝水拖來拖去，有時歪頭，有時搖尾，海浪拍著船身，潑到船板，船身搖動閣予布帆</span><span style='background-image:initial;background-repeat:initial' lang='EN-US'>phi-phi-phiak-phiak</span><span style='background-image:initial;background-repeat:initial'>咧響。</span></font></p><p><font face='arial, sans-serif' color='#073763'><span style='background-image:initial;background-repeat:initial'>郭舵公恬恬仔扞牢舵柄，逐家攏毋講話，干焦胡舵工有時仔提醒</span><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>變換方向，閃避浪頭。</span></font></p><p><span style='background-image:initial;background-repeat:initial' lang='EN-US'><font face='arial, sans-serif' color='#073763'>(p.37)</font></span></p><p><font face='arial, sans-serif' color='#073763'><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>兩蕊目睭金金子看頭前的海溝，心內咧想幾十年來的過溝生涯，佮如今的種種問題。</span></font></p><p><span style='background-image:initial;background-repeat:initial' lang='EN-US'><font face='arial, sans-serif' color='#073763'> </font></span></p><p><font face='arial, sans-serif' color='#073763'><span style='background-image:initial;background-repeat:initial'>郭舵公名叫「烏洋」，「烏洋」就是「烏水溝」的意思。</span><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>住潮州估鄉出生的時，老爸拄對台灣北港駛船過溝轉去，路過外溝海上，搶兩隻細船，分著袂少洋貨，心內歡喜，就替紅嬰仔號名「烏洋」，紀念這擺收成。</span><span style='background-image:initial;background-repeat:initial' lang='EN-US'>in</span><span style='background-image:initial;background-repeat:initial'>老爸以後隨鄭芝龍入福建，航行金門廈門南北，毋閣做劫船生活，專門為鄭府賣旗收銀。當時台海過往船隻，無得到鄭旗鄭票，誰攏毋准出洋，毋准過溝。無偌久鄭芝龍降清，</span><span style='background-image:initial;background-repeat:initial' lang='EN-US'>in</span><span style='background-image:initial;background-repeat:initial'>老爸投入國姓爺旗下，改做東洋洋船生理。不幸，有一擺船過烏水外溝，拄著風颱，船破身亡。</span></font></p><p><font face='arial, sans-serif' color='#073763'><span style='background-image:initial;background-repeat:initial'>郭舵公自細漢就佇船頂做工課，對水手做到舵工，經驗豐富，如今身為舵公，掌管一船稍舵帆繚，雖然藝高膽定，但每一擺過這烏洋內外溝，猶是特別細膩，毋敢</span><span lang='EN-US'><span style='text-decoration:none' lang='EN-US'>凊彩</span></span><span style='background-image:initial;background-repeat:initial'>。</span></font></p><p><font face='arial, sans-serif' color='#073763'><span style='background-image:initial;background-repeat:initial'>國姓爺過身了後，郭舵公才搬卷過水入台，牽手死後，獨立晟養郭東南佮郭順風兩人大漢。兩年前</span><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>自廈門搬運福建鄉勇眷口入台，佇咧船頂熟識許姑佮素面母囝兩人，將</span><span style='background-image:initial;background-repeat:initial' lang='EN-US'>in</span><span style='background-image:initial;background-repeat:initial'>𤆬</span><span style='background-image:initial;background-repeat:initial'>轉去做伙蹛。當時王爺鄭經戰事失利，許姑翁婿失去消息，郭舵公就佮許姑仝房，結成老伴，毋過兩人欲拜堂成婚，素面煞堅持反對。</span><span style='background-image:initial;background-repeat:initial' lang='EN-US'>in</span><span style='background-image:initial;background-repeat:initial'>有夫妻之實，無夫妻之名，本來嘛無啥物關係，如今素面婚事受阻擋，</span><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>欲出面主意，才因為身份不明，感覺無方便。</span></font></p><p><font face='arial, sans-serif' color='#073763'><span style='background-image:initial;background-repeat:initial'>當初素面反對</span><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>佮許姑結婚，如今素面佮望山婚姻有困難，素面煞怪</span><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>毋肯主意。</span></font></p><p><span style='background-image:initial;background-repeat:initial' lang='EN-US'><font face='arial, sans-serif' color='#073763'>(p.38)</font></span></p><p><font face='arial, sans-serif' color='#073763'><span style='background-image:initial;background-repeat:initial'>其實若是早有父女名份，郭舵公自然愛主意，許姑毋肯嘛無辦法。</span></font></p><p><font face='arial, sans-serif' color='#073763'><span style='background-image:initial;background-repeat:initial' lang='EN-US'>──</span><span style='background-image:initial;background-repeat:initial' lang='EN-US'>guá</span><span style='background-image:initial;background-repeat:initial'>雖然無名份，時在嘛袂使毋管，</span><span style='background-image:initial;background-repeat:initial' lang='EN-US'>guá</span><span style='background-image:initial;background-repeat:initial'>一定愛設法予素面佮望山完成心願。</span></font></p><p><font face='arial, sans-serif' color='#073763'><span style='background-image:initial;background-repeat:initial'>郭舵公過溝時按呢想，嘛等於對烏水溝按呢下願。</span></font></p><p><font face='arial, sans-serif' color='#073763'><span style='background-image:initial;background-repeat:initial'>對烏水溝所下的任何心願，是一定愛實現的！</span></font></p><p><font face='arial, sans-serif' color='#073763'><span style='background-image:initial;background-repeat:initial'>但是到底應該按怎去實現？</span></font></p><p><font face='arial, sans-serif' color='#073763'><span style='background-image:initial;background-repeat:initial'>許姑有十好百好，就是棄嫌散赤，</span><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>一心一意欲共素面嫁入去富貴人兜。素面生甲誠媠，欲入富貴高門自然無困難，毋過</span><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>無貪富貴，干焦愛望山。可惜望山人才誠好，煞是孤兒。</span><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>有一个叔爸，遠佇咧南洋咬留吧，聽講生理做甲袂</span><span lang='EN-US'><span style='text-decoration:none' lang='EN-US'>䆀</span></span>，毋過望山無想欲前往投靠，許姑也袂肯予素面綴望山落去南洋</font></p><p><font face='arial, sans-serif' color='#073763'><span style='background-image:initial;background-repeat:initial'>想來想去，欲成全</span><span style='background-image:initial;background-repeat:initial' lang='EN-US'>in</span><span style='background-image:initial;background-repeat:initial'>兩人的婚事，干焦請總制爺派望山做官。</span></font></p><p><font face='arial, sans-serif' color='#073763'><span style='background-image:initial;background-repeat:initial'>總制爺做一生的官，如今位佇東寧百官之首，煞生活簡單樸實，家財平平，望山性質佮總制爺相仝，就是做官，嘛無一定會使富貴，毋過總比做軍士好。</span></font></p><p><font face='arial, sans-serif' color='#073763'><span style='background-image:initial;background-repeat:initial'>總制爺誠照顧望山，為啥物無愛提拔</span><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>做官，實在予人袂了解。這擺替總制爺接送兄弟，順利轉去，加減有一寡仔功勞，去見總制爺報告的時陣，趁機會替望山求一个官做，講明是為著素面的婚事，總制爺應該袂拒絕。許姑看著望山做官，就袂閣反對，按呢就會使完成素面的心願矣。</span></font></p><p>









<font size='2' face='arial, sans-serif' color='#073763'><span style='background-image:initial;background-repeat:initial' lang='EN-US'>i</span><span style='background-image:initial;background-repeat:initial'>下這个決定，心安落來。</span></font></p></div></td></tr></tbody></table></div></div><br /><small>Updated on <abbr class="updated" title="2014-06-21T06:26:57.707Z">&#20845;&#26376; 21, 2014</abbr> by <span class="author"><span class="vcard"><a class="fn" href="mailto:shiu077@gmail.com">Hsiu Yang</a></span></span> (<a href="../history.html">Version <span class="sites:revision">19</span></a>)</small><br /></div></div></body></html>