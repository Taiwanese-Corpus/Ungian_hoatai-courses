<html><head><title>ATA099186&#39333;&#34030; (Version 22)</title></head><body><div class="hentry webpage" id="https://sites.google.com/feeds/content/site/2014shoatai/4455954144032412858"><h3><span class="entry-title">ATA099186&#39333;&#34030;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-indent:24.0pt'><span style='font-family:新細明體,serif'>烏面進旺之死</span><span lang='EN-US'>     </span><span style='font-family:新細明體,serif'>作者：鄭清文</span><span lang='EN-US'>    </span><span style='font-family:新細明體,serif'>改寫：蔣馥蓮</span></p>

<p style='text-indent:24.0pt'><span lang='EN-US'> </span></p>

<p style='text-indent:24.0pt'><span style='font-family:新細明體,serif'>烏面進旺是我的朋友，我的屘叔講。我的屘叔是一<font color='#ff0000'>間</font>國立大學農業學院的教授，最近才退休落來，烏面進旺死的時陣，恁嘛閣誠細漢，大概只有十四十五歲吧。伊死了誠慘。伊的代誌恁可能攏放袂記矣。</span></p>

<p style='text-indent:24.0pt'><span style='font-family:新細明體,serif'>伊是我褪赤跤的朋友，自細漢就做伙大漢。</span></p>

<p style='text-indent:24.0pt'><span style='font-family:新細明體,serif'>伊的阿姆叫做溪泉姆，自我捌代誌的時陣，就替阮兜洗衫，雖然伊替誠濟人洗過衫，無過攏無親像替阮兜洗衫仝款，從來無停過。若是其他的人想欲揣伊洗衫，</span>
<span style='font-family:新細明體,serif'>伊歡喜就洗，無歡喜就算予伊閣較濟錢，伊也無愛答應，街仔頂<font color='#000000'>上</font><font color='#ff0000'>好額</font>的五先生<font color='#ff0000'>in</font>兜，就請袂<font color='#ff0000'>到</font>伊。</span></p>

<p style='text-indent:24.0pt'><span style='font-family:新細明體,serif'>自細漢的時陣，溪泉姆就真佮意我。逐擺去阮兜提衫，總是會偷偷提一塊甜糕予我。</span></p>

<p style='text-indent:24.0pt'><span style='font-family:新細明體,serif'>我也定定去</span><span style='color:rgb(255,0,0);font-family:新細明體,serif;background-color:transparent;line-height:1.5;font-size:10pt'>怹</span><span style='font-family:新細明體,serif;text-indent:24pt;background-color:transparent;line-height:1.5;font-size:10pt'>厝內面。</span><span style='color:rgb(255,0,0);font-family:新細明體,serif;background-color:transparent;line-height:1.5;font-size:10pt'>怹</span><span style='text-indent:24pt;background-color:transparent;line-height:1.5;font-size:10pt;font-family:新細明體,serif'>兜長長的、狹狹的，像一條小巷仔，一邊是灶跤、鼓井佮四四角角</span><font style='text-indent:24pt;background-color:transparent;line-height:1.5;font-size:10pt;font-family:新細明體,serif' color='#0000ff'>的茶桌仔</font><span style='text-indent:24pt;background-color:transparent;line-height:1.5;font-size:10pt;font-family:新細明體,serif'>，另外一邊就是一、兩尺闊的走道，一直通到底是一張木床，三堵壁就是床堵，從來無掛過蠓罩。內面的光線欠缺，塗跤佮壁堵攏是濕濕上殕。</span></p>

<p style='text-indent:24.0pt'><span style='font-family:新細明體,serif'>阿姆無佮意予我去溪泉姆</span><span style='color:rgb(255,0,0);font-family:新細明體,serif;background-color:transparent;line-height:1.5;font-size:10pt'>怹</span><span style='font-family:新細明體,serif;text-indent:24pt;background-color:transparent;line-height:1.5;font-size:10pt'>厝，但是我猶是定定揣機會偷偷的去</span></p>

<p style='text-indent:24.0pt'><span style='font-family:新細明體,serif'>溪泉姆洗衫洗了<font color='#ff0000'>無</font>濟，但是洗了誠清氣。有一擺，</span>
<span style='font-family:新細明體,serif'>伊共我講愛予進旺去讀中學。</span></p>

<p style='text-indent:24.0pt'><span style='font-family:新細明體,serif'>進旺伊册也讀了袂䆀，逐學期我攏是第一名，伊也差不多佇五、六名。猶毋過伊的五、六名是轉去厝<font style='background-color:rgb(255,255,255)' color='#0000ff'>從來無讀冊的</font>。彼時陣佮<font color='#ff0000'>現在</font>無仝，老師也無嚴，其實足少是轉去厝才閣讀冊的。進旺就是上課的時陣，也閣定定無集中精神，四界看看，佮<font color='#ff0000'>別</font>人冤家，所以定定予老師叫起來罰徛。</span></p>

<p style='text-indent:24.0pt'><span style='font-family:新細明體,serif'>伊就算是予老師罰徛，伊猶是仝款耍，老師注意過伊幾擺，伊攏<font color='#ff0000'>毋</font>愛聽，老師雄雄就受氣，向伊大聲講：你也無想想恁阿姆，為啥物遮爾辛苦。然後歹歹的搧伊幾个喙䫌。阮老師是從來毋捌拍人，伊雖然是台灣人，但是伊的柔道佮劍道攏佇兩、三段，無課的時閣佇咧郡役所做日本警察的教導。伊驚手重拍傷人。</span></p>

<p style='text-indent:24.0pt'><span style='font-family:新細明體,serif'>進旺予拍的時既無叫也無哭，只是兩蕊目睭歹歹的睨著老師。老師講，你無愛讀冊，就轉去厝內面吧。阮無看過老師遮爾歹過。進旺一聽，就真的共冊包收收咧轉去厝矣。彼時陣大概是三年仔的代誌。以後，老師雖然去怹兜兩、三擺，怹阿姆也求伊，伊煞無閣再轉去學校。</span></p>

<p style='text-indent:24.0pt'><span style='font-family:新細明體,serif'>我講進旺予老師搧幾个喙䫌攏無哭，無定著有淡薄仔譀古。伊確實有流過目屎，我就看<font color='#ff0000'>見</font>矣。伊留的<font color='#ff0000'>毋</font>是目屎，是「目油」，親像沙走入去的時陣，流出來的。</span></p>

<p style='text-indent:24.0pt'><span style='font-family:新細明體,serif'>伊是遮爾鐵齒，毋知是毋是天生的，抑是因為<font color='#ff0000'>怹</font>阿姆的關係。有一擺，我聽到怹阿姆共伊講：「查埔囡仔，哭啥，愛相舂，就拍贏，拍輸了，拍死了<font color='#ff0000'>再</font>轉來，但是不准你哭。」</span></p>

<p style='text-indent:24.0pt'><span style='font-family:新細明體,serif'>進旺是哭過的。我捌看過。自細漢，伊就佮意佮大欉的囡仔相舂，拍哭<font color='#ff0000'>的時陣</font>總是覕到壁角共目屎拊清氣才轉去厝內。但是自從予老師拍過了後，就毋捌看過伊流目屎矣。</span></p>

<p style='text-indent:24.0pt'><span style='font-family:新細明體,serif'>進旺雖然無轉去學校，也是定定<font color='#ff0000'>共</font>阮做伙耍，尤其是相舂的時陣。彼時，阮街仔頂的學生，佮西茂的學生關係<font color='#ff0000'>無</font>好到愛起跤動手。西茂是農村，遮囡仔讀冊讀<font color='#ff0000'>了</font>誠暗，而且鄉村人比街仔頂的囡仔粗勇，但是街仔頂的人較濟，都合勢力平均。</span></p>

<p style='text-indent:24.0pt'><span style='font-family:新細明體,serif'>西茂的學生上課攏一群一群的，手內閣提著一支青皮的竹篙，這時陣，兩<font color='#ff0000'>爿</font>的人攏會遠遠的互相擲石頭。</span></p>

<p style='text-indent:24.0pt'><span style='font-family:新細明體,serif'>彼時陣，既無紅毛塗路，也無打馬膠路，路面頂攏是鋪著雞卵大小的石頭。</span></p>

<p style='text-indent:24.0pt'><span style='font-family:新細明體,serif'>自從進旺離開學校以後，阮這的力量一下仔就減少誠濟，阮只好向伊<font color='#ff0000'>喝</font>救命。彼時伊已經走去碼頭口學撐船。</span></p>

<p style='text-indent:24.0pt'><span style='font-family:新細明體,serif'>阮一揣到進旺，伊就馬上向阮提出一个意見，講這擺一定愛一擺共怹拍倒。</span></p>

<p style='text-indent:24.0pt'><span style='font-family:新細明體,serif'>阮攏佇圳溝邊，苦林盤的背後埋伏，遠遠的看到怹一大群，像非洲的象群，共細漢的保護佇中間，整群人就按呢跫轉去。阮猶原覕著無出聲，<font color='#ff0000'>只</font>看到進旺一个人對圳邊沓沓仔行出來，手內提著一把木刀</span><span style='font-family:新細明體,serif;text-indent:24pt;background-color:transparent;line-height:1.5;font-size:10pt'>，向西茂的頭仔許阿順行過去。許阿順拍一个手勢叫大家停落來。進旺行到許阿順面前，面對面，煞低了許阿順一个頭，怹每一个人手內攏<font color='#0000ff'>緊握著</font>一支竹篙，怹每一个人攏擺好了派頭。</span></p><p style='text-indent:24.0pt'><span style='font-family:新細明體,serif'>你是一个對我一个，<font color='#ff0000'>抑</font>是一个一个車輪戰，<font color='#ff0000'>抑</font>是大家做伙來？」進旺瞪著許大順講。</span></p><p style='text-indent:24.0pt'><span style='font-family:新細明體,serif'>「我一个對你一个就好<font color='#ff0000'>啊</font>。」大家攏知影進旺誠歹，看怹身懸差了一大截，許阿順<font color='#ff0000'>干</font>若無共進旺囥佇目睭內。</span></p><p style='text-indent:24.0pt'><span style='font-family:新細明體,serif'>「好」</span></p><p style='text-indent:24.0pt'><span style='font-family:新細明體,serif'>許阿順共包書的包袱仔<font color='#ff0000'>緊緊地</font>縛佇伊的腰骨邊，提起竹篙準備攻擊。</span></p><p style='text-indent:24.0pt'><span style='font-family:新細明體,serif'>進旺共木刀掠好，熊熊向前一抽，抽出一把閃閃的刀，原來伊的木刀內底，是一<font color='#ff9900'>打</font>真正的刀。</span></p><p style='text-indent:24.0pt'><span style='font-family:新細明體,serif'>許阿順</span><span lang='EN-US'>in</span><span style='font-family:新細明體,serif'>攏退了一步。「袂使提刀，提刀的毋是好漢。」</span></p><p style='text-indent:24.0pt'><span style='font-family:新細明體,serif'>「毋敢提刀的，才毋是好漢。」進旺講煞，呼一聲觱仔，埋伏佇苦盤林背後的囡仔全部攏衝出來。</span></p><p style='text-indent:24.0pt'><span style='font-family:新細明體,serif'>西茂的囡仔一看代誌毋<font color='#ff9900'>對</font>，就想欲走，猶毋過聽進旺大聲喝一聲。</span></p><p style='text-indent:24.0pt'><span style='font-family:新細明體,serif'>「誰<font color='#ff9900'>敢</font>走，我就蹔掉伊的跤。」伊按呢講就真的無人敢動。</span></p><p style='text-indent:24.0pt'><span style='font-family:新細明體,serif'><font color='#ff9900'>逐</font>家共</span><span lang='EN-US'>in</span><span style='font-family:新細明體,serif'>圍佇中心，然後佮</span><span lang='EN-US'>in</span><span style='font-family:新細明體,serif'>一个一个叫出來予大家輪流拍，有的用拳頭姆，有的用手面搧喙䫌，有的用跤踢尻川，拍一个放倒一个。</span></p><p style='text-indent:24.0pt'><span style='font-family:新細明體,serif'>自從這件代誌發生一直到阮畢業，西茂的學生攏毋敢佮街仔頂的學生冤家相拍<font color='#ff9900'>啊</font>。</span></p><p style='text-indent:24.0pt'><span style='font-family:新細明體,serif'>小學畢業了後，我到台北讀冊，佮進旺做伙的機會減少，但是我嘛有聽到，佇鎮上，逐擺相舂攏有伊，伊<font color='#ff9900'>干</font>若親像是小霸王。這無定著是伊的阿姆，溪泉姆的另外一種期待吧。</span></p><p style='text-indent:24.0pt'><span style='font-family:新細明體,serif'>自從溪泉伯死以後，溪泉姆全部的希望攏囥佇進旺伊的身上。本來，溪泉姆是希望進旺去讀冊的，溪泉姆</span><span lang='EN-US'>in</span><span style='font-family:新細明體,serif'>兜佇彼時欲佮讀冊結上關係真無簡單。伊想欲予進旺讀冊的原因，加減佮阮厝內有關係，誠有可能就是阮阿姆苦勸伊的。</span></p><p style='text-indent:24.0pt'><span style='font-family:新細明體,serif'>但是進旺予老師趕轉去厝了後，溪泉姆也捌共進旺講愛伊轉去學校，只是進旺伊死也無愛轉去，溪泉姆也就無勉強伊<font color='#ff9900'>啊</font>。</span></p><p style='text-indent:24.0pt'><span style='font-family:新細明體,serif'>「好！你就去做鱸鰻吧，像你的老爸仝款。毋過你也毋通像伊，愛做就愛做大鱸鰻轉來。」</span></p><p style='text-indent:24.0pt'><span style='font-family:新細明體,serif'>聽說溪泉伯以前佮意參加子弟戲，拜拜的時陣就綴人咧夯旗搬戲。</span></p><p style='text-indent:24.0pt'>









</p><p style='text-indent:24.0pt'><span style='font-family:新細明體,serif'>有一擺，隔壁的東莊拜拜，</span><span style='font-family:新細明體;text-indent:24pt;background-color:transparent;line-height:1.5;font-size:10pt'>伊予人請去搬戲，結束了後啉一寡酒，膨風幾句，無定著就是共戲搬到舞台下，無緣無故就講伊是大鱸鰻，予當地的人黜死。其實，溪泉伯是一个古意人，鎮上的人攏知影，所以<font color='#ff9900'>大</font>家知影伊去參加搬戲的時陣攏感覺真意外，閣較毋免講是去做鱸鰻。但是溪泉姆煞講：彼種搬戲、弄獅的，也毋攏是彼寡小鱸鰻，而且伊閣是予人當做鱸鰻刣死。</span></p>

<p style='text-indent:24.0pt'><span style='font-family:新細明體'>「你既然袂當讀冊，好好做人，袂當脫離彼款生活，就予我做一个大鱸鰻轉來，共恁阿爸刣死彼个人也刣倒轉來。」</span></p>

<p style='text-indent:24.0pt'><span style='font-family:新細明體'>遐是我中學畢業，欲進去高等學校的時陣。彼時，進旺也是二十歲，伊一个人提著一把短短的刀，潛入去東莊，彼當時進旺已經有一點仔的名氣，東莊</span><span lang='EN-US'>in</span><span style='font-family:新細明體'><font color='#ff9900'>干</font>若也咧提防伊，<font color='#ff9900'>毋</font>知影進旺是按怎探聽，將刣死伊阿爸的人揣出來，一个人逐著彼个人兩點<font color='#ff9900'>多</font>鐘，終於共對方刣死。東莊是有名的「鱸鰻甕」，進旺煞一个人佇別人的地盤，干若是入去無人的所在仝款，共對方逐了兩點<font color='#ff9900'>多</font>鐘，到了刣父的冤仇。因為這擺的代誌，進旺的名聲馬上就傳遍了全北部。彼時，我閣真得意佮我的日本同學講，進旺是我的同學，是我的朋友。</span></p>

<p style='text-indent:24.0pt'><span style='font-family:新細明體'>日本警察馬上就下令共進旺通緝，但是進旺的行蹤歹掌握，<font color='#0000ff'>始終</font>無法度將伊緝捕成功。</span></p><p style='text-indent:24.0pt'><span style='font-family:新細明體'>就佇<a name='_GoBack'/>咧密密的風聲當中，有一工，進旺閣雄雄出現佇台北大稻埕。五月十三日，大稻埕大拜拜，是霞海城隍的生日，有一个叫陳大榮的生理人，佇永樂街辦桌，邀請佇政府、地方、抑是生理上的名人。聽講陳大榮捌佮政府有勾結，共同</span><span lang='EN-US'>(</span><span style='font-family:新細明體'>像</span><span lang='EN-US'>)</span><span style='font-family:新細明體'>途的李和泰的產業吞去矣。李和泰是阮鎮上的人，也佮進旺有看過一面，毋知影是李和泰拜託的，抑是進旺家己感覺按呢無好，就佇咧陳大榮開桌五十幾桌的時陣，邀請人客的當中，進旺突然就出現佇陳府。</span></p><p style='text-indent:24.0pt'><span style='font-family:新細明體'>「我是烏面進旺。」</span></p><p style='text-indent:24.0pt'><span style='font-family:新細明體'>「呃，請坐請坐。」</span></p><p style='text-indent:24.0pt'><span style='font-family:新細明體'>進旺無回答伊，只是共刀仔提出來。</span></p><p style='text-indent:24.0pt'><span style='font-family:新細明體'>「你莫叫。」講了就用刀子佇陳大榮的面上輕輕剺過。</span></p><p style='text-indent:24.0pt'><span style='font-family:新細明體'>「唉呦。」</span></p><p style='text-indent:24.0pt'><span style='font-family:新細明體'>「莫叫。我講莫叫，你就袂當叫。」又閣是一剺，就親像囡仔佇紙頂懸烏白畫。</span></p><p style='text-indent:24.0pt'><span style='font-family:新細明體'>現場的四五百个人，每一个人的目睭攏擘金金。聽講彼爿就有誠濟日本警察、刑事佮便衣。</span></p><p style='text-indent:24.0pt'><span style='font-family:新細明體'>彼工，烏面進旺佇陳大榮的面上剺了四十七刀，雖然攏是佇皮膚上的傷，但是已經予陳大榮的面變</span><span lang='EN-US'>kap</span><span style='font-family:新細明體'>袂當看。</span></p><p style='text-indent:24.0pt'><span style='font-family:新細明體'>「聽講我有一个朋友受你誠濟照顧，今仔日，我是特別來感謝你的。」</span></p><p style='text-indent:24.0pt'><span style='font-family:新細明體'>進旺共話講煞，就慢慢仔行出去，等大家鬆了一口氣，恢復鎮靜的時陣，進旺早就毋知影走去佗位矣。</span></p><p style='text-indent:24.0pt'><span style='font-family:新細明體'>佇這件代誌發生一週以後，陳大榮共李和泰的產業全部歸還，也因為這件代誌，烏面進旺的名聲已經不但佇北部流傳，而且嘛佇全台灣流傳。</span></p><p style='text-indent:24.0pt'><span style='font-family:新細明體'>雖然按呢，有袂少人講進旺好色，講這是伊上大的缺點。尤其是</span><span style='font-family:新細明體'>𨑨迌人，認為這是一種卑賤的行為。</span></p><p style='text-indent:24.0pt'>









</p><p style='text-indent:24.0pt'><span style='font-family:新細明體'>我認為無是按呢。一</span><span style='font-family:新細明體'>个正常的人，有正常的性愛生活，也是正常的。尤其是像進旺彼款精力旺盛，又閣袂當安定佇一个所在的人來講，難免有一寡超過一般人正常的所在。但是根據我所知影的，伊就來就毋捌對任何良家婦女做過無好的代誌的想法。</span></p><p style='text-indent:20.0pt'><span style='font-size:10.0pt;font-family:新細明體,serif'>聽講，進旺會予人掠起來，也完全是因為一个𨑨迌查某，彼是發生佇下港的代誌，我也無啥清楚，只知影進旺予人掠起來，進旺予人掠起來的代誌捌佇報紙頂懸報過。</span></p><p style='text-indent:20.0pt'><span style='font-size:10.0pt;font-family:新細明體,serif'>溪泉姆看見報紙面頂後生的相片，捌哭過，但是阮毋知影伊是歡喜抑是悲傷，阮只知影伊捌講過，有一工伊的後生會上報紙，現在伊的預言應驗矣。</span></p><p style='text-indent:20.0pt'><span style='font-size:10.0pt;font-family:新細明體,serif'>根據報紙頂面所寫的，伊會予人掠起來是因為當局設計的美人計，進旺予一个叫做秋香的藝旦下迷藥仔灌醉矣。秋香當然毋是真名，甚至伊是毋是一个藝旦攏有問題，報紙講，驚進旺的人會來報復，所以共秋香「保護」起來矣。</span></p><p style='text-indent:20.0pt'><span style='font-size:10.0pt;font-family:新細明體,serif'>以後，一段真長的時間，阮攏袂記得進旺矣。</span></p><p style='text-indent:20.0pt'><span style='font-size:10.0pt;font-family:新細明體,serif'>我大學畢業以後就留佇學校做助手，教冊是我一生的願望。我佇大學，一直到太平洋戰爭拍甲誠激烈，盟軍的飛行機空襲的次數也增加誠濟，阮才全家疏散轉去，佮爸姆做伙。</span></p><p style='text-indent:20.0pt'><span style='font-size:10.0pt;font-family:新細明體,serif'>阮見了溪泉姆，才又閣想起進旺，溪泉姆猶是像以前仝款替人咧洗衫，但是洗的衫比以前減誠濟，無著定是因為戰爭的關係，衫本來就誠少，雪文也欠<span lang='EN-US'>kah</span>誠厲害。但是上主要的可能是伊的年紀大矣。</span></p><p style='text-indent:20.0pt'><span style='font-size:10.0pt;font-family:新細明體,serif'>無知是因為我大漢，抑是伊老矣，我總是感覺伊細又小，敢若比以前減袂少，一時，阮攏認袂出對方。伊一瘦，皮膚也變閣較烏矣，只有頭毛白的比烏的濟。</span></p><p style='text-indent:20.0pt'><span style='font-size:10.0pt;font-family:新細明體,serif'>「你有想進旺嗎？我記得你佮伊仝年，你現在過了真好。」伊拉著我的手講，以前伊總是共彼雙手囥佇我的頭頂的。</span></p><p style='text-indent:20.0pt'><span style='font-size:10.0pt;font-family:新細明體,serif'>「進旺按怎矣？」</span></p><p style='text-indent:20.0pt'><span style='font-size:10.0pt;font-family:新細明體,serif'>「伊誠好，有一工，伊一定會轉來。」溪泉姆真確定講。「以前我總是希望伊讀冊，但是伊毋是彼種人，彼也無要緊，反正伊佮伊老爸無仝，比伊強。伊就是死，也袂像伊按呢。」</span></p><p style='text-indent:20.0pt'><span style='font-size:10.0pt;font-family:新細明體,serif'>無知是因為我大漢，抑是伊老矣，我總是感覺伊細又小，干若比以前減袂少，一時，阮攏認袂出對方。伊一瘦，皮膚也變閣加烏矣，只有頭毛白的比烏的濟。</span></p>

<p style='text-indent:20.0pt'><span style='font-size:10.0pt;font-family:新細明體,serif'>「你有想進旺嗎？我記得你佮伊仝年，你現在過了真好。」伊拉著我的手講，以前伊總是共彼雙手囥佇我的頭頂的。</span></p>

<p style='text-indent:20.0pt'><span style='font-size:10.0pt;font-family:新細明體,serif'>「進旺按怎矣？」</span></p>

<p style='text-indent:20.0pt'><span style='font-size:10.0pt;font-family:新細明體,serif'>「伊誠好，有一工，伊一定會轉來。」溪泉姆真確定講。「以前我總是希望伊讀冊，但是伊毋是彼種人，彼也無要緊，反正伊佮伊老爸無仝，比伊強。伊就是死，也袂像伊按呢。」</span></p>

<p style='text-indent:20.0pt'><span style='font-size:10.0pt;font-family:新細明體,serif'>進旺是佮我做伙大漢的，但是阮所行的路親像是一種對照，我無知影溪泉姆是失望抑是滿足，我只知影伊講話真平靜，無著定伊已經有一種感覺，進旺是行了伊唯一的一條路矣。</span></p>

<p style='text-indent:20.0pt'><span style='font-size:10.0pt;font-family:新細明體,serif'>「我會等伊。」伊的聲音充滿信心，佇一个這呢清寒的人物內面，實在是誠少看見的。「伊袂凊彩就死」</span></p>

<p style='text-indent:20.0pt'><span style='font-size:10.0pt;font-family:新細明體,serif'>伊的預料並無錯，日本戰敗以後，進旺就對火燒島轉來矣。聽講，伊毋是直接轉來，伊捌到南部伊落水的所在去斷一筆舊數。伊是按怎解決這件代誌，無人知影，因為當時戰爭頭拄仔結束，一切閣誠混亂，而且伊嘛無對任何人講過。</span></p>

<p style='text-indent:20.0pt'><span style='font-size:10.0pt;font-family:新細明體,serif'>伊一轉來，阮閣佇街仔頂看見伊，伊逐擺出門，後壁總是綴著一寡人，有的攑著槓仔，有的提著日本刀，有的佇前腰閃爍著扁鑽，只有伊烏面進旺一个人啥攏無提。</span></p>

<p style='text-indent:20.0pt'><span style='font-size:10.0pt;font-family:新細明體,serif'>彼時陣，有人請我出來做鎮長，但是我是讀冊人，又閣是讀農藝方面的，對政治一點仔也無興趣，就拒絕矣。</span></p>

<p style='text-indent:20.0pt'><span style='font-size:10.0pt;font-family:新細明體,serif'>我已經袂記得叫啥矣，反正當時維持治安的，一部分就是彼寡舞刀耍銃的人，閣一寡中學生。實際上，彼時年歲大一點仔的學生佮青年，攏予日本人徵召矣，有的去做兵，有的到海外去做軍伕，留落來的學生，佇現在來講也只不過是初中的學生，無啥作為。</span></p>

<p style='text-indent:20.0pt'><span style='font-size:10.0pt;font-family:新細明體,serif'>彼時陣，也有警察。但是日本警察已經看無<span lang='EN-US'>in</span>的蹤影矣，台灣警察佇日據時代誠囂俳也予人「修理」矣，只賰一寡忠厚老實的人物佇遐做表面，實際上治安的代誌攏落佇「友的」手內。</span></p>

<p style='text-indent:20.0pt'><span style='font-size:10.0pt;font-family:新細明體,serif'>佇街仔頂，逐家抑是承認烏面進旺的權威，但是庄跤就無仝矣。<span lang='EN-US'>In</span>雖然知影烏面進旺這个人，也毋敢佮伊起衝突，但是天高皇帝遠，煞也無一定共伊囥佇眼內，尤其是一寡十七、八歲的少年仔，閣較是連烏面進旺的名攏無聽過。</span></p>

<p style='text-indent:20.0pt'><span style='font-size:10.0pt;font-family:新細明體,serif' lang='EN-US'><span style='font-size:10pt;text-indent:20pt;line-height:1.5;background-color:transparent'>烏面進旺誠緊就落魄矣。</span></span></p><p style='text-indent:20.0pt'><span style='font-size:10.0pt;font-family:新細明體,serif' lang='EN-US'> </span><span style='font-family:新細明體,serif;font-size:10pt;text-indent:20pt;line-height:1.5;background-color:transparent'>有一工，伊佇街仔頂巡視，頭前行來一个少年人，雄雄共扁鑽插入去伊的腹肚內就走矣，少年人的動作誠緊，烏面進旺一群人攏反應袂過來，竟然予伊走去矣，聽講伊是東莊人，東莊人一直咧等待機會報仇，現在竟然派出一个少年人就強欲共伊刣死矣。</span></p>

<span style='font-size:10.0pt;font-family:新細明體,serif'>        烏面進旺的傷無重，但是自彼時起，伊的權威就對寶座頂懸落下。</span><div><p style='text-indent:20.0pt'><span style='font-size:10.0pt;font-family:新細明體,serif'>伊佇療養的期間，左右兩个小頭目，阿金佮虎琳就爭著想欲伊的位，結果阿金傷佇虎琳的手頭，進旺又閣無法度壓制虎琳，有一工，伊竟然先下手，私底下共虎琳刣死。</span></p>

<p style='text-indent:20.0pt'><span style='font-size:10.0pt;font-family:新細明體,serif'>進旺佇刣死虎琳以後，雖然勉強維持著局面，但是伊的權威已經失去矣，伊的權威的建立毋是建立在刣人頂面，因為實際上伊佇戰爭發生以前只刣過一个人。</span></p>

<p style='text-indent:20.0pt'><span style='font-size:10.0pt;font-family:新細明體,serif'>伊下跤的人對伊加減有畏，是因為伊開了殺戒。大家攏佇暗中堤防伊，佇防不勝防的情況下，誰攏會順著機會除掉伊，來保證家己的安全，刣死伊的人，毋免講就會取代伊。</span></p><p style='text-indent:20.0pt'><span style='font-size:10.0pt;font-family:新細明體'>進旺佇刣死虎琳以後，雖然勉強維持著局面，但是伊的權威已經失去矣，伊的權威的建立毋是建立在刣人頂面，因為實際上伊佇戰爭發生以前只刣過一个人。</span></p><p style='text-indent:20.0pt'><span style='font-size:10.0pt;font-family:新細明體'>伊下跤的人對伊加減有畏，是因為伊開了殺戒。大家攏佇暗中堤防伊，佇防不勝防的情況下，誰攏會順著機會除掉伊，來保證家己的安全，刣死伊的人，毋免講就會取代伊。<a name='_GoBack'/></span></p><p style='text-indent:20.0pt'><span style='font-size:10.0pt;font-family:新細明體'>伊主要的敵人煞是東莊彼班人，聽講彼時陣，東莊彼班人已經對日本軍彼爿偷提兵器，包括有機關</span><span style='font-size:10.0pt;font-family:新細明體'>銃、手銃、日本刀佮手雷。</span></p><p style='text-indent:20.0pt'><span style='font-size:10.0pt;font-family:新細明體'>仝時，國軍佇基隆登陸的消息也傳出來矣。就佇這時陣，烏面進旺又閣對鎮上消失。</span></p><p style='text-indent:20.0pt'><span style='font-size:10.0pt;font-family:新細明體'>伊到底去佗位，除了伊的心腹以外，大概就無人知影。就佇這期間，阮捌聽見一又閣刣死兩个人。<span lang='EN-US'>In</span>是毋是伊刣死的，雖然有疑問，但是對種種證據來看，又敢若是伊做的。</span></p><p style='text-indent:20.0pt'>









</p><p style='text-indent:20.0pt'><span style='font-size:10.0pt;font-family:新細明體'>頭一个予害的是一个忠厚的農民，是予手銃拍死。有人講是因為進旺佮伊借錢，煞予伊拒絕，嘛有人講伊捌佮警察告發。但是伊予人刣死，大家攏感覺真意外，若真正是烏面進旺所做，彼烏面就毋像是烏面。也無著定是因為年歲的關係，雖然彼時陣進旺才四十出頭，但是佇使用武力來解決一切的情況之下，這年歲煞有一寡大，若無，自從烏面進旺對火燒島出來以後，為啥物就連續刣死幾个人？伊已經無自信會使予伊的敵人活著矣？</span></p><p style='text-indent:20.0pt'><span style='font-size:10.0pt;font-family:新細明體'>第二个予害的是一名義警。伊一个人騎著跤踏車對烏面進旺</span><span style='font-size:10.0pt;font-family:新細明體'>覕的所在經過，烏面進旺掠做是欲掠伊，所以一時著急之下，就用機</span><span style='font-size:10.0pt;font-family:新細明體'>銃共伊刣死。</span></p><p style='text-indent:20.0pt'><span style='font-size:10.0pt;font-family:新細明體'>自從這兩件命案發生以後，風聲就閣較密密，又聽講彼名義警是東莊人，雖然官方人手欠缺，東莊彼班人嘛真願意參加圍捕，拍獵一頭惡山豬本來就是獵人所歡喜的代誌。</span></p><p style='text-indent:20.0pt'><span style='font-size:10.0pt;font-family:新細明體'>但是愛佇生滿相思樹、竹仔佮</span><span style='font-size:10.0pt;font-family:新細明體'>菅芒的五谷一帶，愛掠一个比山豬閣較猛閣較有智慧的人物，也是無簡單。逐家攏知影伊身邊閣紮了袂少武器。</span></p><p style='text-indent:20.0pt'><span style='font-size:10.0pt;font-family:新細明體'>佇這期間，佇五谷一帶的山坡地，就定定發現進旺的形影。伊去農家搶劫，有時閣會強姦農家的查某。</span></p><p style='text-indent:20.0pt'>







</p><p style='text-indent:20.0pt'><span style='font-size:10.0pt;font-family:新細明體'>這時陣，我也感覺伊已經變矣，伊已經毋是我心目中的英雄矣。我真傷心伊按呢便做這呢下流的一个人。這時陣，伊可能已經完全失去伊的手下</span><span style='font-size:10.0pt;font-family:新細明體'>。佇逐家的心目中，伊敢若已經變做一</span><span style='font-size:10.0pt;font-family:新細明體'>个見人就咬的痟狗。</span></p><p style='text-indent:20.0pt'><span style='font-size:10.0pt;font-family:新細明體'>但是佇我的心目中，我仍然希望彼个人毋是伊，萬一若是伊，我也希望萬不得已的情況之下，才會做出彼種代誌，無著定伊是予人逼</span><span style='font-size:10.0pt' lang='EN-US'>kah</span><span style='font-size:10.0pt;font-family:新細明體'>無辦法。</span></p><p style='text-indent:20.0pt'><span style='font-size:10.0pt;font-family:新細明體'>伊佇五谷的山地覕了大約一个月，有一工暗時又閣佇五谷的農家出現。受害者是當地的保正，保正就相當是現在的里長。</span></p><p style='text-indent:20.0pt'><span style='font-size:10.0pt;font-family:新細明體'>伊佇半暝潛入去保正厝內，愛</span><span style='font-size:10.0pt' lang='EN-US'>in</span><span style='font-size:10.0pt;font-family:新細明體'>煮食、</span><span style='font-size:10.0pt;font-family:新細明體'>刣雞，然後講愛一</span><span style='font-size:10.0pt;font-family:新細明體'>个查某人陪伊去山內，伊驚人會佇伊的飯內面下藥仔，因為彼時陣一感覺每一个人攏有可能會害伊。</span></p><p style='text-indent:20.0pt'><span style='font-size:10.0pt;font-family:新細明體'>保正</span><span style='font-size:10.0pt' lang='EN-US'>in</span><span style='font-size:10.0pt;font-family:新細明體'>兜有一个查某囝，因為查某囝是親生的。但新婦煞自願愛陪伊去，新婦比姑娘閤較媠。這是五股村民攏知影的，因為這新婦是全五谷鄉上媠的查某人。</span></p><p style='text-indent:20.0pt'>







</p><p style='text-indent:20.0pt'><span style='font-size:10.0pt;font-family:新細明體'>查某人綴著伊迵過相思林，充滿菅芒的山勢，翻過稜線，遠遠已經會使看見海。聽講日軍駐遐建造誠濟碉堡，防守盟軍的登陸。</span><span style='font-size:10.0pt' lang='EN-US'> </span></p><p style='text-indent:20.0pt'><span style='font-size:10.0pt;font-family:新細明體,serif'>「進來嘛」</span></p><p style='text-indent:20.0pt'><span style='font-size:10.0pt;font-family:新細明體,serif'>查某人躊躇一下，就綴咧入來。進旺著了一支蠟燭。</span></p><p style='text-indent:20.0pt'><span style='font-size:10.0pt;font-family:新細明體,serif'>「你毋驚？」</span></p><p style='text-indent:20.0pt'><span style='font-size:10.0pt;font-family:新細明體,serif'>「驚有啥路用？」</span></p><p style='text-indent:20.0pt'><span style='font-size:10.0pt;font-family:新細明體,serif'>「你查甫人佇海外死矣？」</span></p><p style='text-indent:20.0pt'><span style='font-size:10.0pt;font-family:新細明體,serif'>「死矣。」</span></p><p style='text-indent:20.0pt'><span style='font-size:10.0pt;font-family:新細明體,serif'>「你毋想欲閣嫁？」</span></p><p style='text-indent:20.0pt'><span style='font-size:10.0pt;font-family:新細明體,serif'>「阮全家六个大人，干若無一个人想到這點，也沒一个人會同意。」</span></p><p style='text-indent:20.0pt'><span style='font-size:10.0pt;font-family:新細明體,serif'>「你會當嫁我，無人敢反對。」</span></p><p style='text-indent:20.0pt'><span style='font-size:10.0pt;font-family:新細明體,serif'>「按怎會按呢想？」</span></p><p style='text-indent:20.0pt'><span style='font-size:10.0pt;font-family:新細明體,serif'>「遐你為啥物會來？」</span></p><p style='text-indent:20.0pt'><span style='font-size:10.0pt;font-family:新細明體,serif'>「總是比姑娘仔來較好。」</span></p><p style='text-indent:20.0pt'><span style='font-size:10.0pt;font-family:新細明體,serif'>「原來是按呢。」</span></p><p style='text-indent:20.0pt'><span style='font-size:10.0pt;font-family:新細明體,serif'>「……」</span></p><p style='text-indent:20.0pt'><span style='font-size:10.0pt;font-family:新細明體,serif'>「你毋愛吃一寡物件？」</span></p><p style='text-indent:20.0pt'><span style='font-size:10.0pt;font-family:新細明體,serif'>「愛我濕一下？若是我予毒死，你毋……」</span></p><p style='text-indent:20.0pt'><span style='font-size:10.0pt;font-family:新細明體,serif'>「若按呢我來。」</span></p><p style='text-indent:20.0pt'><span style='font-size:10.0pt;font-family:新細明體,serif'>「你若是死矣？」</span></p><p style='text-indent:20.0pt'><span style='font-size:10.0pt;font-family:新細明體,serif'>「你就轉去，你總知影路。」</span></p><p style='text-indent:20.0pt'><span style='font-size:10.0pt;font-family:新細明體,serif'>「……」</span></p><p style='text-indent:20.0pt'><span style='font-size:10.0pt;font-family:新細明體'>「我的一生中攏無</span><span style='font-size:10.0pt;font-family:新細明體'>拄</span><span style='font-size:10.0pt;font-family:新細明體'>著你這款查某。」</span></p><p style='text-indent:20.0pt'><span style='font-size:10.0pt;font-family:新細明體'>「你的話袂少。」</span></p><p style='text-indent:20.0pt'><span style='font-size:10.0pt;font-family:新細明體'>「我平常無愛講話，今仔日無仝。」講著就共手</span><span style='font-size:10.0pt;font-family:新細明體'>囥佇查某的腰爿。</span></p><p style='text-indent:20.0pt'><span style='font-size:10.0pt;font-family:新細明體'>「我家己來。」查某人共伊的手</span><span style='font-size:10.0pt;font-family:新細明體'>捒走。</span></p><p style='text-indent:20.0pt'><span style='font-size:10.0pt;font-family:新細明體'>「你想查甫人？」</span></p><p style='text-indent:20.0pt'><span style='font-size:10.0pt;font-family:新細明體'>「你毋通看袂起我。」</span></p><p style='text-indent:20.0pt'><span style='font-size:10.0pt;font-family:新細明體'>「你為啥會來？」</span></p><p style='text-indent:20.0pt'><span style='font-size:10.0pt;font-family:新細明體'>「我來無好，那按呢我來轉去。」</span></p><p style='text-indent:20.0pt'><span style='font-size:10.0pt;font-family:新細明體'>「莫轉去，轉去對你毋好處。」</span></p><p style='text-indent:20.0pt'><span style='font-size:10.0pt;font-family:新細明體'>「你也無一定會有好處。」</span></p><p style='text-indent:20.0pt'><span style='font-size:10.0pt;font-family:新細明體'>「我是頭一擺共查某人紮過來遮。」</span></p><p style='text-indent:20.0pt'><span style='font-size:10.0pt;font-family:新細明體'>「其他的？」</span></p><p style='text-indent:20.0pt'><span style='font-size:10.0pt;font-family:新細明體'>「佇相思樹下解決矣。」</span></p><p style='text-indent:20.0pt'><span style='font-size:10.0pt;font-family:新細明體'>「為啥物？」</span></p><p style='text-indent:20.0pt'><span style='font-size:10.0pt;font-family:新細明體'>「我欲看，細細著看。」</span></p><p style='text-indent:20.0pt'><span style='font-size:10.0pt;font-family:新細明體'>查某人無回答，共衫敨開。</span></p><p style='text-indent:20.0pt'><span style='font-size:10.0pt;font-family:新細明體'>「你會予我走？」</span></p><p style='text-indent:20.0pt'><span style='font-size:10.0pt;font-family:新細明體'>「我猶閣無知影。」</span></p><p style='text-indent:20.0pt'><span style='font-size:10.0pt;font-family:新細明體'>「伊抑是毋相信我？」</span></p><p style='text-indent:20.0pt'><span style='font-size:10.0pt;font-family:新細明體'>「我毋相信任何人。」</span></p><p style='text-indent:20.0pt'>









<span style='font-size:10.0pt;font-family:新細明體'>「但是我已經知影遮</span><span style='font-size:10.0pt;font-family:新細明體'>个</span><span style='font-size:10.0pt;font-family:新細明體'>所在矣。」</span></p><p style='text-indent:24.0pt'>









</p><p style='text-indent:20.0pt'><span style='font-size:10.0pt;font-family:新細明體,serif' lang='EN-US'> </span></p></div></div></td></tr></tbody></table></div></div><br /><small>Updated on <abbr class="updated" title="2014-06-20T16:04:27.033Z">&#20845;&#26376; 20, 2014</abbr> by <span class="author"><span class="vcard"><a class="fn" href="mailto:jenny10221991@gmail.com">tsiong jenny</a></span></span> (<a href="../history.html">Version <span class="sites:revision">22</span></a>)</small><br /></div></div></body></html>