<html><head><title>ATA100143&#23159;&#21243; (Version 3)</title></head><body><div class="hentry webpage" id="https://sites.google.com/feeds/content/site/2014shoatai/1116080562011084183"><h3><span class="entry-title">ATA100143&#23159;&#21243;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-align:center' align='center'><span style='font-size:24.0pt;font-family:新細明體,serif'>十二錢又帶回來了</span></p><p style='text-align:center'><span style='text-align:right;background-color:transparent;line-height:1.5;font-size:10pt'>                                                                                                              </span></p>

<p><span style='font-family:新細明體,serif'>　　</span><font size='3'><span style='font-family:新細明體-ExtB,serif'>𠢕創治人的</span><span style='font-family:新細明體,serif'>邱蟒舍，這馬又閣佮人相輸起來矣。這擺跋的條件是按呢，予邱蟒舍十二錢紮出門，一定愛做三件必須開錢的代誌，猶閣愛共錢完完全全紮轉來。</span></font></p>

<p><font size='3'><span style='font-family:新細明體,serif'>　　兄弟！親像這款的條件</span><span style='font-family:新細明體,serif'>，佇阮遮看起來，敢毋是一件真歹做到的代誌？既然講是必須開錢，一方面</span><span style='font-family:新細明體,serif'>煞</span><span style='font-family:新細明體,serif'>又閣愛共錢一錢無減完整紮轉來，這無論啥人，應該攏毋敢相輸矣！但是邱蟒舍</span><span style='font-family:新細明體,serif'>煞</span><span style='font-family:新細明體,serif'>不服，硬欲佮人相輸，這敢袂予人感覺奇怪？<span lang='EN-US'><br/>
</span></span><span style='font-family:新細明體,serif'>　　約好了後</span><span style='font-family:新細明體,serif'>，邱蟒舍提十二錢真囂俳，就走出去，一面閒閒仔踅一面揣相輸的機會。</span></font></p>

<p><font size='3'><span style='font-family:新細明體,serif'>　　</span><span style='font-family:新細明體,serif'>「</span><span style='font-family:新細明體,serif'>麵喔！</span><span style='font-family:新細明體,serif'>」</span><span style='font-family:新細明體,serif'>邱蟒舍四界看，干焦看著一个麵擔仔，生理做甲真鬧熱，伊也走去跍落去，遮爾大聲喝：</span></font></p>

<p><font size='3'><span style='font-family:新細明體,serif'>　　</span><span style='font-family:新細明體,serif'>「阿舍！你愛米粉？抑是大麵？」賣麵的一面無閒咧燙麵，一面攑頭起來，對邱蟒舍按呢講。</span></font></p>

<p><font size='3'><span style='font-family:新細明體,serif'>　　</span><span style='font-family:新細明體,serif'>「清彩</span><span style='font-family:新細明體,serif'>，有著好。</span><span style='font-family:新細明體,serif'>」</span></font></p>

<p><font size='3'><span style='font-family:新細明體,serif'>　　等到咧欲食煞</span><span style='font-family:新細明體,serif'>，</span><span style='font-family:新細明體,serif'>趁捌人又閣是無閒咧囫，無注意的時陣，邱蟒舍偷偷共腳底的垃圾物件囥一寡入去碗底</span><span style='font-family:新細明體,serif'>。</span></font></p>

<p><font size='3'><span style='font-family:新細明體,serif'>　　</span><span style='font-family:新細明體,serif'>「噯喲！這是啥物<span lang='EN-US'>?</span>」伊雄雄假做真驚惶</span><span style='font-family:新細明體,serif'>，大聲喝，</span><span style='font-family:新細明體,serif'>「幹恁娘</span><span style='font-family:新細明體,serif'>，全用垃圾物摻佇麵內底，是想欲毒死人呢？幹恁開基祖媽，毒死人</span><span style='font-family:新細明體,serif' lang='EN-US'>……</span><span style='font-family:新細明體,serif'>」</span></font></p>

<p><font size='3'><span style='font-family:新細明體,serif'>　　</span><span style='font-family:新細明體,serif'>「啥物？」賣麵的看碗底真正有垃圾物，兇狂起來。</span></font></p>

<p><font size='3'><span style='font-family:新細明體,serif'>　　這時陣毋但食麵的人客攏嚷起來，遐的閒人嘛攏圍過來，</span><span style='font-family:新細明體,serif'>邱蟒舍愈是嚷甲有力</span><span style='font-family:新細明體,serif'>，賣麵的因為驚影響著生理，也著愈兇狂</span><span style='font-family:新細明體,serif'>。</span></font></p>

<p><font size='3'><span style='font-family:新細明體,serif'>　　「</span><span style='font-family:新細明體,serif'>幹恁開基祖媽</span><span style='font-family:新細明體,serif'>，全想欲毒死矣，歹人，掠來去衙門，看你按怎講？」</span></font></p>

<p><span style='font-family:新細明體,serif'><font size='3'>　　「勿啦，勿啦，煞煞去！」</font></span></p>

<p><font size='3'><span style='font-family:新細明體,serif'>　　尾後抑是賣麵的八字好，經過足濟人共</span><span style='font-family:新細明體,serif'>邱蟒舍一再拜托、懇求才無代誌，但是這頓大麵，總是予伊白食去。</span></font></p>

<p><font size='3'><span style='font-family:新細明體,serif'>　　</span><span style='font-family:新細明體,serif'>邱蟒舍食了麵，走起來，就閣按算第二个會贏的辦法。頭頕垂柱咧想的時，雄雄又閣予伊一个新想法。如此，伊就行入去剃頭店。</span></font></p>

<p><span style='font-family:新細明體,serif'><font size='3'>　　「師傅！」</font></span></p>

<p><font size='3'><span style='font-family:新細明體,serif'>　　「坐啊！</span><span style='font-family:新細明體,serif'>阿舍。</span><span style='font-family:新細明體,serif'>」剃頭師見</span><span style='font-family:新細明體,serif'>邱蟒舍行入內，攏共逐家拍招呼：「椅仔頂面坐啦！」</span></font></p>

<p><span style='font-family:新細明體,serif'><font size='3'>　　「剃頭是嘛？」</font></span></p>

<p><span style='font-family:新細明體,serif'><font size='3'>　　「著。」</font></span></p>

<p><span style='font-family:新細明體,serif'><font size='3'>　　剃煞了，當咧修面的時，剃頭師為著謹慎，看伊的喙鬚生了真長，就問伊欲鉸掉無。</font></span></p>

<p><font size='3'><span style='font-family:新細明體,serif'>　　「</span><span style='font-family:新細明體,serif'>袂剃，欲留落來好命！</span><span style='font-family:新細明體,serif'>」邱蟒舍清彩笑笑的講。</span></font></p>

<p><font size='3'><span style='font-family:新細明體,serif'>　　剃頭師知影伊欲鉸落來－因為欲留落來好命，雖然是表示</span><span style='font-family:新細明體,serif'>袂</span><span style='font-family:新細明體,serif'>鉸掉的口氣，但是閣加上一</span><span style='font-family:新細明體,serif'>个「？」的符號時，毋著變成顛倒反的口氣？而且這地方的語言袂清，閣</span><span style='font-family:新細明體,serif'>邱蟒舍講話時的無清楚，所以就鉸落來阿。</span></font></p>

<p><span style='font-family:新細明體,serif'><font size='3'>　　「唉呀！啥人叫你剃<span lang='EN-US'>……</span>」邱蟒舍無出聲由在剃頭師鉸落來，等到鉸好，才伸手摸下頦，假做著驚受氣的款。</font></span></p>

<p><span style='font-family:新細明體,serif'><font size='3'>　　「你叫我剃。」</font></span></p>

<p><span style='font-family:新細明體,serif'><font size='3'>　　「看到鬼，真正可惡！」</font></span></p>

<p><font size='3'><span style='font-family:新細明體,serif'>　　「你講：</span><span style='font-family:新細明體,serif'>袂剃，欲留落來好命？敢毋是？</span><span style='font-family:新細明體,serif'>」</span></font></p>

<p><font size='3'><span style='font-family:新細明體,serif'>　　「我講：</span><span style='font-family:新細明體,serif'>袂剃，欲留落來好命咧。</span><span style='font-family:新細明體,serif'>」</span></font></p>

<p><font size='3'><span style='font-family:新細明體,serif'>　　歹運，剃頭師戇去，邱蟒舍煞顛倒相嚷</span><span style='font-family:新細明體,serif'>袂停。兩个人吵來吵去，吵一陣阿，後來又閣是惹真濟人走來和解。</span></font></p>

<p><font size='3'><span style='font-family:新細明體,serif'>　　「</span><span style='font-family:新細明體,serif'>毋免受氣，煞煞去。</span><span style='font-family:新細明體,serif'>」一</span><span style='font-family:新細明體,serif'>个人佇邊仔苦勸。</span></font></p>

<p><font size='3'><span style='font-family:新細明體,serif'>　　「</span><span style='font-family:新細明體,serif'>毋免受氣，若是你<span lang='EN-US'>……</span></span><span style='font-family:新細明體,serif'>」</span></font></p>

<p><font size='3'><span style='font-family:新細明體,serif'>　　「這馬剃攏剃起來矣，氣也是無路用。」又閣一</span><span style='font-family:新細明體,serif'>个人講。</span></font></p>

<p><span style='font-family:新細明體,serif'><font size='3'>　　「唉！我好好留著喙鬚，這馬竟然剃了喙鬚，看無著死阿！哪有面<span lang='EN-US'>……</span>」邱蟒舍贏到第二擺的勝利，又閣想到第三擺的計畫。伊假做真懊惱的款，「無坐轎，看欲安怎才好？一路無予人笑死，我平常時又閣慣勢創治人。」</font></span></p>

<p><span style='font-family:新細明體,serif'><font size='3'>　　「抑無，就叫伊倩一頂轎送你好轉去。」</font></span></p>

<p><span style='font-family:新細明體,serif'><font size='3'>　　「好啊，就叫師傅倩一頂轎送你倒轉去好啦。」</font></span></p>

<p><span style='font-family:新細明體,serif'><font size='3'>　　「阿舍，好無？」剃頭師那哭那求的講。</font></span></p>

<p><span style='font-family:新細明體,serif'><font size='3'>　　「唉！講哪有路用？」邱蟒舍抑是激空的講。</font></span></p>

<p><font size='3'><span style='font-family:新細明體,serif'>　　「煞煞去啦，阿舍！你嘛著可憐可憐伊是一</span><span style='font-family:新細明體,serif'>个趁食人，諒解量解咧！</span><span style='font-family:新細明體,serif'>」</span></font></p>

<p><span style='font-family:新細明體,serif'><font size='3'>　　如此，剃頭師毋但無提到工錢，猶閣愛賠了轎錢去叫轎子來送伊轉去。</font></span></p>

<p><font size='3'><span style='font-family:新細明體,serif'>　　邱蟒舍坐轎，真正爽快。因為伊這馬已經是一</span><span style='font-family:新細明體,serif'>个勝利者</span><span style='font-family:新細明體,serif'>矣。伊食了規腹肚飽飽飽，修理甲規臉媠媠，這馬又閣有轎子送伊轉來，偌爾昌颺！無怪伊總是滿面春風，不時一直</span><span style='font-family:新細明體,serif'>笑出來。</span></font></p>

<p><span style='font-family:新細明體,serif'><font size='3'>　　就按呢，邱蟒舍竟然用十二錢做了三項必須花錢的代誌，</font></span><span style='font-family:新細明體,serif'><font size='3'>毋是，猶閣完完整整的紮轉來矣。</font></span></p></div></td></tr></tbody></table></div></div><br /><small>Updated on <abbr class="updated" title="2014-04-27T14:26:53.029Z">&#22235;&#26376; 27, 2014</abbr> by <span class="author"><span class="vcard"><a class="fn" href="mailto:catxxoo@gmail.com">&#37165;&#23159;&#21243;</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>