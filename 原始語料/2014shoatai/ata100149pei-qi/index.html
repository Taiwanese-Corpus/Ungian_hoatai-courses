<html><head><title>ATA100149&#29678;&#32186;</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../ata100122wen-xiu/index.html">1-ATA100122&#25991;&#29703;</a></small></td></tr><tr><td><small><a href="../ata100121yu-jun/index.html">2-ATA100121&#26161;&#21531;</a></small></td></tr><tr><td><small><a href="../home/index.html">2014 Spring &#33775;&#21488;&#35486;&#25991;&#23565;&#35695;</a></small></td></tr><tr><td><small><a href="../ata100137xiao-qing/index.html">3-ATA100137&#34157;&#26228;</a></small></td></tr><tr><td><small><a href="../qiong-yi-de-bi-ye-zuo-pin/index.html">4-&#29898;&#35516;&#30340;&#30050;&#26989;&#20316;&#21697;</a></small></td></tr><tr><td><small><a href="../ata099109fang-ting/index.html">ATA099109&#33459;&#23159;</a></small></td></tr><tr><td><small><a href="../ata099132ji-an/index.html">ATA099132&#31287;&#23433;</a></small></td></tr><tr><td><small><a href="../ata099142pei-jia/index.html">ATA099142&#27803;&#22025;</a></small></td></tr><tr><td><small><a href="../ata099186fu-lian/index.html">ATA099186&#39333;&#34030;</a></small></td></tr><tr><td><small><a href="../ata100108jia-fang/index.html">ATA100108&#20339;&#33459;</a></small></td></tr><tr><td><small><a href="../ata100117yi-ting/index.html">ATA100117&#34191;&#23159;</a></small></td></tr><tr><td><small><a href="../ata100133yi-ru/index.html">ATA100133&#27449;&#33593;</a></small></td></tr><tr><td><small><a href="../ata100137xiao-qing-1/index.html">ATA100137&#34157;&#26228;</a></small></td></tr><tr><td><small><a href="../ata100139si-ying/index.html">ATA100139&#24605;&#31310;</a></small></td></tr><tr><td><small><a href="../ata100142shi-ting/index.html">ATA100142&#35433;&#23159;</a></small></td></tr><tr><td><small><a href="../ata100143ting-yun/index.html">ATA100143&#23159;&#21243;</a></small></td></tr><tr><td><small><a href="../ata100144ya-han/index.html">ATA100144&#38597;&#28085;</a></small></td></tr><tr><td><small><a href="../ata100145yu-xin/index.html">ATA100145&#37434;&#27427;</a></small></td></tr><tr><td><small><a href="../ata100147guan-zhong/index.html">ATA100147&#20896;&#20013;</a></small></td></tr><tr><td><small>ATA100149&#29678;&#32186;</small></td></tr><tr><td><small><a href="../ata100151jia-rong/index.html">ATA100151&#20339;&#23481;</a></small></td></tr><tr><td><small><a href="../ata100152qiong-yi/index.html">ATA100152&#29898;&#35516;</a></small></td></tr><tr><td><small><a href="../potsdam-ke-zhang/index.html">Potsdam&#31185;&#38263;</a></small></td></tr><tr><td><small><a href="../p189-p200/index.html">p189-p200</a></small></td></tr><tr><td><small><a href="../hei-shui-gou282-290/index.html">&#40657;&#27700;&#28317;282-290</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2014shoatai/8930880589090558217"><h3><span class="entry-title">ATA100149&#29678;&#32186;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><h1><a name='TOC--'/><p style='text-align:left;line-height:20px;text-indent:24pt'><span style='font-family:新細明體,serif;text-indent:24pt;background-color:transparent'><font size='6' color='#444444'>可憐的阿蕊婆</font></span></p><p style='text-align:right;font-weight:normal;line-height:20px;text-indent:24pt'><span style='font-family:新細明體,serif'><font size='3'>原作者：翁鬧    </font></span><span style='font-size:medium;font-family:新細明體,serif;text-indent:24pt;background-color:transparent'>改寫者：蘇珮綺</span></p></h1><div><b style='line-height:1.5;background-color:transparent'><span style='font-family:新細明體,serif'><font size='4'>一</font></span></b></div>

<p><font size='4'><b><span style='font-family:新細明體,serif'>　　</span></b><span style='font-family:新細明體,serif'>彼間厝起佇中部的一个大約有兩萬人的老街頂。雖然講是街仔頂，煞是佇汽車一直｢叭，叭｣的大馬路走入來三、四个巷仔的所在，因此予人有偏僻的感覺。</span></font></p>

<p><span style='font-family:新細明體,serif'><font size='4'>　　這一代不管厝是向佗一爿，敢若攏是烏白起的。雖然講街仔頂面的有足濟銃子的懸懸城池已經拆掉矣，毋過猶是共陰暗的老磚仔厝留落來。彼的厝毋是足淺著是足深－－親像磅空按呢。</font></span></p>

<p><span style='font-family:新細明體,serif'><font size='4'>　　阿蕊婆就是<font color='#ff0000'>蹛</font>佇足淺的厝內底，迒過門檻敢若閣行兩步著會挵壁仝款，煞閣共伊隔做三間，一間奉待神明，一間是灶跤，賰的彼一間毋免講就是阿蕊婆的房間。</font></span></p>

<p><span style='font-family:新細明體,serif'><font size='4'>　　講是奉待神明的所在，掛<font color='#ff0000'>佇</font>壁頂的神像煞真舊，蜘蛛絲共伊纏牢咧，看袂清楚伊是啥物神。毋過看香爐留一大堆香跤來看，阿蕊婆以前嘛拜過神的款。事實上，阿蕊婆佇少年的時陣，早時佮暗時攏會共神明點香，從來無袂記得。無過經過<font color='#ff0000'>規</font>十年的時間，阿蕊婆這馬已經有八十二歲矣，若講伊愛拜別个神明，不如講伊家己應該愛予別人拜咧。</font></span></p>

<p><span style='font-family:新細明體,serif'><font size='4'>　　阿蕊婆的灶跤有一半予灶佔去，灶有煙筒，煙筒<font color='#ff0000'>迵</font>過厝頂，咧看天頂。阿蕊婆有四、五个囡仔，毋過阿蕊婆變老了後，囡仔<font color='#ff0000'>就</font>親像大漢的燕仔仝款毋知影飛去佗位矣！所以，伊<font color='#ff0000'>無</font>需要大灶矣，佇伊的邊仔囥小火爐，煮家己食的飯，另外，灶跤閣有：真濟菜刀痕的舊桌仔，佮囥佇桌頂燃水用的鼎，炒菜用的鼎佮兩三个飯碗閣有箸爾爾。</font></span></p>

<p><font size='4'><font face='新細明體, serif'>　　阿蕊婆的房間，夾佇奉待神明佮灶跤中間，內底干焦有竹仔做的眠床佮呸痰的</font><font face='新細明體, serif' color='#ff0000'>觳</font><font face='新細明體, serif'>仔。阿蕊婆佇厝的時間差不多</font><font style='font-family:新細明體,serif' color='#0000ff'>攏是佇遮過的</font><font face='新細明體, serif'>。人的生活是</font><font style='font-family:新細明體,serif' color='#ff0000'>對</font><font face='新細明體, serif'>透早開始，</font><font style='font-family:新細明體,serif' color='#ff0000'>毋</font><font face='新細明體, serif'>過對阿蕊婆來講，這个講法是</font><font style='font-family:新細明體,serif' color='#ff0000'>無</font><font face='新細明體, serif'>適當的。</font><font style='font-family:新細明體,serif' color='#ff0000'>就</font><font face='新細明體, serif'>算已經透早矣，伊嘛攏毋知影。而且，敢若是</font><font style='font-family:新細明體,serif' color='#ff0000'>毋</font><font face='新細明體, serif'>想欲予阿蕊婆知影仝款，早時的日頭嘛袂照入來阿蕊婆的枕頭邊。只有照<font color='#ff0000'>佇</font>一个小小的窗仔爾爾，而且伊閣無想欲共目睭<font color='#ff0000'>peh金</font>。山</font><font style='font-family:新細明體,serif' color='#ff0000'>peh</font><font face='新細明體, serif'>到盡頭了後<font color='#ff0000'>就</font>欲開始落崎，而且閣會倒轉去出發時的所在。親像頭前講的，人生嘛有山坡，變老了後就會恢復囡仔的模樣——遮的傳聞攏是真的。阿蕊婆將身軀勼leh，喙開開，就按呢睏去矣。</font></font></p>

<p><span style='font-family:新細明體,serif'><font size='4'>　　佇暗時阿蕊婆有時陣會醒過來，一發覺四界攏是烏的，伊就提草蓆下跤的火柴，點油燈，佇眠床頂坐leh攏毋振動。阿蕊婆想欲做淡薄仔<font color='#ff0000'>代誌</font>，毋過伊咧想遮的時陣，世界上的所有物件雄雄攏離開伊。阿蕊婆無法度，<font color='#0000ff'>將視線看去服侍神明的所在佮灶跤兩三擺</font>，了後</font></span><span style='font-family:新細明體,serif;font-size:large;line-height:27px;background-color:transparent'>頭犁犁</span><span style='font-size:large;font-family:新細明體,serif;line-height:1.5;background-color:transparent'>，共目睭瞌起來，伊恬恬仔坐佇遐，予人毋敢相信伊閣咧喘氣！阿蕊婆就按呢一點鐘甚至兩點鐘攏無振動，用仝款的姿勢坐佇遐。</span></p>

<p><span style='font-family:新細明體,serif'><font size='4'>　　無論是佗一暗，阿蕊婆攏無關過門。只有</font></span><span style='color:rgb(0,0,255);font-family:新細明體,serif;font-size:large;line-height:27px'>服侍</span><span style='font-family:新細明體,serif'><font size='4'>神明房間的門閣有留厚厚的門枋，毋過上要緊的門閂已經無去矣；灶跤的門嘛早就漚去矣。毋過就算阿蕊婆攏毋關門，遮爾大的社會也袂有人來揣伊。佇暗時來拜訪伊的只有風聲閣月光爾爾。阿蕊婆也會<font color='#ff0000'>佮in</font>開講：</font></span></p>

<p><span style='font-family:新細明體,serif'><font size='4'>　　「偌爾光的暗暝！</font></span></p>

<p><span style='font-family:新細明體,serif'><font size='4'>　　　月娘啊，</font></span></p>

<p><span style='font-family:新細明體,serif'><font size='4'>　　　你自細漢就佮我真好，</font></span></p>

<p><span style='font-family:新細明體,serif'><font size='4'>　　　<font color='#ff0000'>佮</font>我好的干焦你爾爾。」</font></span></p>

<p><span style='font-family:新細明體,serif'><font size='4'>　　毋知啥物時陣窗仔的影會清楚照佇草蓆頂。</font></span></p>

<p><font size='4'><font face='新細明體, serif'>　　「你嘛愛慢慢仔睏矣乎？</font></font></p>

<p style='text-indent:24.0pt'><span style='font-family:新細明體,serif'><font size='4'>　人一起來你就睏，我嘛是仝款。</font></span></p>

<p style='text-indent:24.0pt'><span style='font-family:新細明體,serif'><font size='4'>　只有你袂<font color='#ff0000'>放捒</font>我這个老歲仔？」</font></span></p>

<p style='text-indent:24.0pt'><span style='font-family:新細明體,serif'><font size='4'>但是阿蕊婆的<font color='#0000ff'>這个相好</font>，有時陣也會毋<font color='#ff0000'>喢</font>伊。若是按呢，厝內面</font></span><span style='color:rgb(255,0,0);font-family:新細明體,serif;font-size:large;line-height:27px;text-indent:0px'>就</span><span style='font-family:新細明體,serif'><font size='4'>會雄雄暗落去，阿蕊婆</font></span><span style='color:rgb(255,0,0);font-family:新細明體,serif;font-size:large;line-height:27px;text-indent:0px'>就</span><span style='font-family:新細明體,serif'><font size='4'>會失去思考的能力。這時陣伊一點仔辦法都無，只好佮另一个朋友開講，伊就是風。比起月娘，伊是一个閣較寒閣較陰暗的朋友。這位朋友會趁灶跤無門，<font color='#ff0000'>兇兇狂狂來</font>拜訪！</font></span></p>

<p style='text-indent:24.0pt'><span style='font-family:新細明體,serif'><font size='4'>阿蕊婆的孤單生活大約有十五年，體會所有的寂寞，伊雖然<font color='#ff0000'>無</font>想欲有朋友，<font color='#ff0000'>毋</font>過有時mā想欲看，煞毋知佇佗位的後生佮孫仔。伊咧想遮的時陣，來拜訪的一定是風。</font></span></p>

<p style='text-indent:24.0pt'><font size='4'><span style='font-family:新細明體,serif'>「你是冷風？」</span><span style='font-family:新細明體-ExtB,serif'>𤆬走</span><span style='font-family:新細明體,serif'>我的</span><span style='font-family:新細明體,serif'>後生佮孫仔的人是你乎？可惜我看袂著你的形影，毋過看袂到囝孫實在是叫人毋甘願啊！」</span></font></p>

<p style='text-indent:24.0pt'><span style='font-family:新細明體,serif'><font size='4'>阿蕊婆喙齒根咬leh踅踅念，這个冷冷的朋友聽了後，有時陣會恬恬離開，有時陣會對阿蕊婆的房間閣較雄吹過來。這時陣的阿蕊婆連抵抗的氣力都無，只好共蠓罩搝落來，恬恬仔予伊細細的身軀<font color='#ff0000'>倒</font>佇草蓆頂。</font></span></p>

<p style='text-indent:24.0pt'><font size='4'><font face='新細明體, serif'>街仔頂已經有</font><font style='font-family:新細明體,serif' color='#ff0000'>水道水</font><font face='新細明體, serif'>，阿蕊婆</font><font style='font-family:新細明體,serif' color='#ff0000'>蹛</font><font face='新細明體, serif'>的</font><font style='font-family:新細明體,serif' color='#ff0000'>這搭仔</font><font face='新細明體, serif'>煞閣咧用井水。可憐的是，井水定定攏濁濁，附近的人共井水</font><font face='verdana, sans-serif' color='#ff0000'>tshiūnn</font></font><span style='font-family:新細明體,serif;font-size:large;line-height:27px;background-color:transparent'>起來</span><span style='font-size:large;font-family:新細明體,serif;text-indent:24pt;line-height:1.5;background-color:transparent'>了後加入明礬<font color='#0000ff'>抐抐</font></span><span style='font-size:large;font-family:新細明體,serif;text-indent:24pt;line-height:1.5;background-color:transparent'>leh，等伊坐清了後才啉，只有阿蕊婆無按呢做。水是附近的查埔人替伊捾來的，一開始in用明礬</span><span style='color:rgb(0,0,255);font-family:新細明體,serif;font-size:large;line-height:27px'>抐</span><span style='font-size:large;font-family:新細明體,serif;text-indent:24pt;line-height:1.5;background-color:transparent'>，阿蕊婆煞怨嘆彼種無自然的水袂使啉，</span><span style='color:rgb(255,0,0);font-family:新細明體,serif;font-size:large;line-height:27px;text-indent:0px'>就</span><span style='font-size:large;font-family:新細明體,serif;text-indent:24pt;line-height:1.5;background-color:transparent'>算伊濁，阿蕊婆認為：若是自然的物件，</span><span style='color:rgb(255,0,0);font-family:新細明體,serif;font-size:large;line-height:27px;text-indent:0px'>就</span><span style='font-size:large;font-family:新細明體,serif;text-indent:24pt;line-height:1.5;background-color:transparent'>按呢啉無要緊。</span></p><p style='text-indent:24.0pt'><span style='font-size:large;font-family:新細明體,serif;text-indent:24pt;line-height:1.5;background-color:transparent'>######</span></p>

<p style='text-indent:24.0pt'><font size='4'><span style='font-family:新細明體,serif'>厝邊的太太定定惦惦來看阿蕊婆厝的米桶，若是發現內底無米，<font color='#ff0000'>著</font>自動<font color='#ff0000'>為</font>家己的厝提淡薄米囥佇伊的米桶。遮已經是真久的習慣，無人會提起這件代誌，也無人會講自己外</span><span style='font-family:新細明體-ExtB,serif'>𠢕</span><span style='font-family:新細明體,serif'>。</span></font></p>

<p style='text-indent:24.0pt'><font size='4'><span style='font-family:新細明體,serif'>「不管按怎，予彼</span><span style='font-family:新細明體,serif'>个老大人枵死，罪念實在是太深矣！</span><span style='font-family:新細明體,serif'>」</span></font></p>

<p style='text-indent:24.0pt'><font size='4'><span style='font-family:新細明體,serif'>「聽講</span><span style='font-family:新細明體,serif'>囝孫內底嘛有人有出脫的啊，真可憐</span><span style='font-family:新細明體,serif' lang='EN-US'>……</span><span style='font-family:新細明體,serif'>」</span></font></p>

<p style='text-indent:24.0pt'><span style='font-family:新細明體,serif'><font size='4'>「無，我聽著的是後生愛飼家攏有困難<span lang='EN-US'>……</span>」</font></span></p>

<p style='text-indent:24.0pt'><font size='4'><span style='font-family:新細明體,serif'>「大概是按呢，</span><span style='font-family:新細明體,serif'>怹攏是雙手空空離開阿蕊婆的厝的！</span><span style='font-family:新細明體,serif'>」</span></font></p>

<p style='text-indent:24.0pt'><font size='4'><span style='font-family:新細明體,serif'>「阿蕊婆厝內有錢時，連一</span><span style='font-family:新細明體,serif'>个人攏無離開。<font color='#ff0000'>對</font>啦，你閣有記著無，是地價落甲足厲害，阿婆家破產的時陣才離開的！</span><span style='font-family:新細明體,serif'>」</span></font></p>

<p style='text-indent:24.0pt'><font size='4'><span style='font-family:新細明體,serif'>「無，毋但是按呢，攏是彼</span><span style='font-family:新細明體,serif'>个大漢後生的毋<font color='#ff0000'>對</font>，凊彩共田地烏白賣，才會破產！</span><span style='font-family:新細明體,serif'>」</span></font></p>

<p style='text-indent:24.0pt'><font size='4'><span style='font-family:新細明體,serif'>太太</span><span style='font-family:新細明體,serif'>怹想起十五冬前阿蕊婆的家運，共伊當作話題來開講。彼時陣阿蕊婆是遮附近的財主，這馬厝邊閣會照顧伊，雖然講是同情伊，但是另外一个原因是以前受阿蕊婆幫忙的緣故，提厝來講，以前遮附近攏是阿蕊婆怹所有的。伊一間一間<font color='#ff0000'>甲</font>厝賣掉，這馬阿蕊婆佇的就是其中上破的一間。</span></font></p>

<p style='text-indent:24.0pt'><span style='font-family:新細明體,serif'><font size='4'>阿蕊婆欲去街面時，攏是<font color='#ff0000'>為</font>灶跤的後門出去。彼个後門毋知影是按怎欲按呢做，擠甲好笑，愛將身軀側的才會使過去。行出門，是濕濕擠擠的巷仔，眼前有差一點著予阿蕊婆袂喘氣的懸壁，到巷仔的尾。行這條巷仔的，除了阿蕊婆，干焦有貓仔閣狗仔爾爾。</font></span></p><p style='text-indent:24.0pt'><span style='font-family:新細明體,serif'><font size='4'>阿蕊婆用一个彼伊閣較懸的枴仔，對巷仔內行到較大的街仔，然後閣再行出閣較大的街仔路，無到五十步，眼前<font color='#ff9900'>著</font>會使看著厝頂有龍的城隍廟。</font></span></p><p style='text-indent:24.0pt'><span style='font-family:新細明體,serif'><font size='4'>阿蕊婆行到街仔路就是欲來這間廟。廟前有兩隻石獅佇正爿佮倒爿。提枴仔坐佇石獅頭前的石坎是阿蕊婆逐工攏愛做的代誌。除了誠短的寒天佮落雨的日子以外，<font color='#0000ff'>毋看著</font>阿蕊婆的日子，顛倒會予人感覺稀奇。一工閣一工，伊攏無改變坐的所在，親像生根仝款坐佇遐攏無振動。伊的目睭佮頭鬃差不多攏無烏色的存在，面看起來親像大石頭的一部分。敢若是佇講：<font color='#ff9900'>甲</font>該看的看完，該聽的攏聽了，該想的攏想過仝款。阿蕊婆的面頂無感覺，嘛無表情，會使講伊漸漸遠離人，接近大自然。假使講阿蕊婆暗時無轉去，跔佇遐睏的話，嘛無人會感覺奇怪。甚至是阿蕊婆就按呢無喘氣，袂閣振動，應該是任何人攏袂感覺奇怪。</font></span></p><p style='text-indent:24.0pt'><font size='4'><span style='font-family:新細明體,serif'>佇一个秋天的暗頭仔，坐佇石坎頂曝日頭的阿蕊婆<font color='#ff9900'>無</font>知咧想啥物，雄雄伊的目睭變足大，對石坎</span><span lang='EN-US'>peh</span><span style='font-family:新細明體,serif'>起來，提著枴仔走出去。</span></font></p><p style='text-indent:24.0pt'><span style='font-family:新細明體,serif'><font size='4'>「海參啊，等一咧，海參！」阿蕊婆攑枴仔大聲喝。</font></span></p><p style='text-indent:24.0pt'><span style='font-family:新細明體,serif'><font size='4'>行佇阿蕊婆頭前穿西裝的少年家聽著，用一種意外的表情，<font color='#ff9900'>斡</font>過頭看伊。</font></span></p><p style='text-indent:24.0pt'><span style='font-family:新細明體,serif'><font size='4'>「海參啊，你是走去佗位？這馬佮阿媽轉去！」</font></span></p><p style='text-indent:24.0pt'><span style='font-family:新細明體,serif'><font size='4'>阿蕊婆<font color='#ff9900'>夯</font>頭看彼个少年家講。</font></span></p><p style='text-indent:24.0pt'><span style='font-family:新細明體,serif'><font size='4'>彼个少年家感覺莫名其妙，毋過<font color='#0000ff'>卻</font>乖巧的講：</font></span></p><p style='text-indent:24.0pt'><font size='4'><span style='font-family:新細明體,serif'>「我這馬欲出去</span><span style='font-family:新細明體-ExtB,serif'>𨑨迌</span><span style='font-family:新細明體,serif'>啊，阿媽！」</span></font></p><p style='text-indent:24.0pt'><span style='font-family:新細明體,serif'><font size='4'>「你到底欲耍到啥物時陣？……敢有食過飯？轉去厝食！」</font></span></p><p style='text-indent:24.0pt'><span style='font-family:新細明體,serif'><font size='4'>「我食過矣！」伊應一聲就準備欲離開。</font></span></p><p style='text-indent:24.0pt'><span style='font-family:新細明體,serif'><font size='4'>阿蕊婆聽著，兇狂<font color='#ff9900'>甲</font>手伸入去衫內底，<font color='#ff9900'>從</font>綁佇腹肚的錢袋仔提出錢來，講：</font></span></p><p style='text-indent:24.0pt'><span style='font-family:新細明體,serif'><font size='4'>「按呢你就提遮的錢去買物件食，較早轉來的！」</font></span></p><p style='text-indent:24.0pt'><span style='font-family:新細明體,serif'><font size='4'>少年家閣較感覺莫名其妙，但是敢若無代誌仝款提著阿蕊婆予伊的錢，<font color='#ff9900'>甲</font>阿蕊婆講一聲「多謝」，就走矣。</font></span></p><p style='text-indent:24.0pt'><span style='font-family:新細明體,serif'><font size='4'>夜深矣。逐家攏已經睏矣，阿蕊婆煞戇神戇神坐佇眠床頂等海參轉來。海參是阿蕊婆的大孫，別的孫仔從來攏無轉去伊的身邊，只有海參每一冬會轉來一兩擺，所以阿蕊婆<font color='#ff9900'>甲</font>這个孫仔的面記足清楚。</font></span></p><p style='text-indent:24.0pt'><font size='4'><span style='font-family:新細明體,serif'>等到天光雞仔咧叫的時，阿蕊婆就<font color='#ff9900'>睡</font>去矣，甚至第二工暗頭仔伊精神的時陣，海參攏一直無轉來。遮嘛莫怪，阿蕊婆當作伊是</span><span lang='EN-US'>in</span><span style='font-family:新細明體,serif'>孫才予伊錢的，其實是一个路過的生分人。</span></font></p><p style='text-indent:24.0pt'><font size='4'><span style='font-family:新細明體,serif'>離阿蕊婆房間無到三公尺的所在，有伊以前正房的大厝三棟相連，遮的厝遠離街仔面，完全隱密，無啥引人注意，所以這馬變成小街暗巷定定有的查某間日時親像在地的修道場仝款安靜。對另外一个方面來講，一敢若親像神祕的靈魂修道場，嘛親像隔開這个世界上一切俗念<font color='#ff9900'>閣</font>規定仝款。予人認為：連日頭攏顧慮著毋敢<font color='#ff9900'>清</font>彩照佇伊頂懸仝款。無論是任何人，無疑的攏想欲佇地面上烏暗的所在揣靈魂的<font color='#0000ff'>休息處</font>。<font color='#ff9900'>無</font>過，遮的靈魂的休息處就是肉的休息處。夢醒矣，因為愛破碎的少年家，趁烏暗佇遐出入。</span><span lang='EN-US'>In</span><span style='font-family:新細明體,serif'>充滿希望，期待會當彌補家己心靈上的空喙，結果</span><span lang='EN-US'>in</span><span style='font-family:新細明體,serif'>的<font color='#ff9900'>孔</font>嘴會必甲閣較厲害，遮對</span><span lang='EN-US'>in</span><span style='font-family:新細明體,serif'>白蔥蔥的面頂表情佮兇狂的跤步就會使看出來。毋知影人間甘苦的純真查某囡仔伊來到遮，有錢的少爺就會雄雄出現。伊<font color='#ff9900'>從</font>查某囡仔的身上欶盡蜜仝款的甜汁，然後留下苦汁<font color='#ff9900'>著</font>離開。按呢，不幸就會一再攻擊彼个查某囡仔。純潔的查某人，予譀呱呱的查埔人蹧躂，開始了長久的暗淡生活。講是不幸，不如講是絕望。但是就算伊陷入絕望，閣有啥人會要緊伊咧！何況，為著生活，只好吞忍落來。</span></font></p><p style='text-indent:24.0pt'><font size='4'><span style='font-family:新細明體,serif'>阿蕊婆看這種可憐的性命已經有幾若月，但是這馬<font color='#ff9900'>著</font>親像啥物人攏袂來可憐阿蕊婆的性命仝款，阿蕊婆嘛變成袂曉可憐別人的性命矣。沙沙的笑聲佮小小的哭聲——有時重聽的阿蕊婆雖然嘛聽著矣，毋過伊敢若是袂記得仝款，一點仔感覺攏無，阿蕊婆的熱情已經攏燒了矣，伊的心內干焦</span><span lang='EN-US'>tshun</span><span style='font-family:新細明體,serif'>火烌爾爾，火烌是無可能閣夯起火的。</span></font></p><p style='text-indent:24.0pt'><font size='4'><span style='font-family:新細明體,serif'>阿蕊婆已經有兩三工<font color='#ff9900'>毋</font>出現佇街仔頂矣，有一位太太對伊的灶跤來，往房間一看，發現阿蕊婆<font color='#ff9900'>躺</font>佇眠床頂，面白蔥蔥。這位太太大聲喝阿蕊婆，看伊敢有反應，掠準講伊老矣破病袂使起床，就轉去<font color='#ff9900'>甲</font></span><span lang='EN-US'>in</span><span style='font-family:新細明體,serif'>翁參詳，請伊寫批予阿蕊婆的第二个後生海東。海東就是海參的爸爸。</span></font></p><p style='text-indent:24.0pt'><span style='font-family:新細明體,serif'><font size='4'>兩工後，海參<font color='#ff9900'>著</font>出現佇阿蕊婆的枕頭邊。伊是一个咧<font color='#ff9900'>育</font>二十歲的少年家。阿蕊婆聽伊叫著「阿媽」，目睭<font color='#ff9900'>著</font>拍開矣。</font></span></p><p style='text-indent:24.0pt'><span style='font-family:新細明體,serif'><font size='4'>「哦，海參……」伊那講那坐起來，喙唇佇咧掣。「你轉來真好！以後莫閣去別的所在矣！」</font></span></p><p style='text-indent:24.0pt'><span style='font-family:新細明體,serif'><font size='4'>阿蕊婆漸漸開喙，梢聲梢聲。伊的眼光閣是歡喜閣是悲傷，從來無遮呢<font color='#0000ff'>耀眼</font>過。手自頭到尾想欲掠啥物物件仝款咧掣。</font></span></p><p style='text-indent:24.0pt'><span style='font-family:新細明體,serif'><font size='4'>「阿媽，今仔日我是來接阿媽去的！」</font></span></p><p style='text-indent:24.0pt'><span style='font-family:新細明體,serif'><font size='4'>海參的心口強欲予窒牢矣！</font></span></p><p style='text-indent:24.0pt'><span style='font-family:新細明體,serif'><font size='4'>「你嘛莫去別位，蹛佇厝好無？」</font></span></p><p style='text-indent:24.0pt'><span style='font-family:新細明體,serif'><font size='4'>阿蕊婆的想法固定<font color='#ff9900'>住</font>某一點頂面。</font></span></p><p style='text-indent:24.0pt'><font size='4'><span style='font-family:新細明體,serif'>「阿媽，毋是按呢！我欲</span><span style='font-family:新細明體-ExtB,serif'>𤆬</span><span style='font-family:新細明體,serif'>阿媽去阿爸</span><span style='font-family:新細明體,serif'>蹛的所在！」</span></font></p><p style='text-indent:24.0pt'><span style='font-family:新細明體,serif'><font size='4'>「恁阿爸這馬佇佗位？」</font></span></p><p style='text-indent:24.0pt'><font size='4'><span style='font-family:新細明體,serif'>伊細聲問，才了解過來</span><span lang='EN-US'>in</span><span style='font-family:新細明體,serif'>孫講的意思。</span></font></p><p style='text-indent:24.0pt'><span style='font-family:新細明體,serif'><font size='4'>「遐是佇足遠的庄跤！」</font></span></p><p style='text-indent:24.0pt'><span style='font-family:新細明體,serif'><font size='4'>阿蕊婆聽著足遠的庄跤，目光敢若咧看啥物足遠的物件仝款。</font></span></p><p style='text-indent:24.0pt'><span style='font-family:新細明體,serif'><font size='4'>「咱這馬就<font color='#ff9900'>作</font>伙去足遠的庄跤，阿媽！」</font></span></p><p style='text-indent:24.0pt'><span style='font-family:新細明體,serif'><font size='4'>阿蕊婆煞問起完全無關係的代誌。</font></span></p><p style='text-indent:24.0pt'><font size='4'><span style='font-family:新細明體,serif'>「你嘛大漢矣，敢有</span><span style='font-family:新細明體-ExtB,serif'>𤆬</span><span style='font-family:新細明體,serif'>某？」</span></font></p><p style='text-indent:24.0pt'><font size='4'><span style='font-family:新細明體,serif'>海參感覺真歹勢，<font color='#0000ff'>無回來這个問題</font>，假作欲甲伊</span><span style='font-family:新細明體-ExtB,serif'>𤆬</span><span style='font-family:新細明體,serif'>走。講是假作，其實只使<font color='#ff9900'>甲</font>阿媽的衫仔囥佇包袱內底等物件包好，孫仔就牽阿媽的手講：「咱來行！」</span></font></p><p style='text-indent:24.0pt'><font size='4'><span style='font-family:新細明體,serif'>祖孫仔兩个<font color='#ff9900'>著</font>行出古老的厝。阿蕊婆恬恬綴</span><span lang='EN-US'>in</span><span style='font-family:新細明體,serif'>孫行。無偌久，</span><span lang='EN-US'>in</span><span style='font-family:新細明體,serif'>兩个坐火車離開這个小鎮，但是阿蕊婆蹛遮久的厝，就算阿蕊婆無佇咧，嘛無啥物變化仝款。就算無任何人來拜訪，門嘛是仝款開咧。</span></font></p><p style='text-indent:24.0pt'><b><span lang='EN-US'><font size='4'> </font></span></b></p><p><b><span style='font-family:新細明體,serif'><font size='4'>二</font></span></b></p><p style='text-indent:24.0pt'><b><span lang='EN-US'><font size='4'> </font></span></b></p><p style='text-indent:24.0pt'><font size='4'><span style='font-family:新細明體,serif'>阿蕊婆</span><span style='font-family:新細明體,serif'>蹛佇庄跤的生活開始矣。一開始伊坐火車落來，予</span><span lang='EN-US'>in</span><span style='font-family:新細明體,serif'>孫扶的行佇無人影的鄉村道路。阿蕊婆心內的感覺是：天實在是傷大矣！伊蹛街仔頂的時，攏無甲視線向天頂過，但是阿蕊婆這馬看著天無範圍的崁佇草木、人、厝佮道路等等。而且藍色的天無限的延伸，看起來遐呢寧靜。不只是天，連佇伊下面的厝、草木看起來嘛遐呢寧靜。這一工，大自然微微仔笑迎接阿蕊婆。一个無元氣佮老的靈魂，雖然播種真晏，煞感受著家己屬於的偉大的母胎，這實在是真驚人的變化，雖然無用言語表達，親像徛佇足大面的鏡頭前仝款，感受著家己的形影照原來的模樣佇草木佮天中間顯現出來。而且，這種感覺予阿蕊婆的內心想起青春時代的激動、不安、懷疑——位生活捌經歷這種沐沐泅的性命，帶來一種看開佮寧靜的狀態。佇遐無悲傷，嘛無快樂。過去阿蕊婆親像普通人仝款追求幸福，飼囝，向望</span><span lang='EN-US'>in</span><span style='font-family:新細明體,serif'>出頭天，為著按呢就算是透風落雨——艱苦重重的日子，阿蕊婆總是奮鬥到底，但是這馬煞按怎咧？對阿蕊婆身上分出來的幾个少年的性命，對遮往遐散去矣。而且，遮的性命無偌久嘛會袂記得阿蕊婆的存在，阿蕊婆只好嘛甲遮的性命的存在放袂記。</span></font></p><p style='text-indent:24.0pt'><span style='font-family:新細明體,serif'><font size='4'>這馬其中之一的性命就親像風仝款毋知影從佗位吹轉來，來接阿蕊婆。無的確這就是伊等足久，佇心內所有的唯一希望嘛無一定。但是阿蕊婆連遮的歡喜攏無法度明顯感覺著，伊的手予孫仔牽牢矣，啥物攏無想，只是綴咧行佇長長的庄跤道路爾爾。</font></span></p><p style='text-indent:24.0pt'><font size='4'><span style='font-family:新細明體,serif'>伊生活佇</span><span lang='EN-US'>in</span><span style='font-family:新細明體,serif'>後生的厝有佮較大的變化。厝邊的方面，高高的竹仔林、弓蕉，作穡人的厝取代懸懸的壁閣查某間。到外口一看，取代吵鬧的街仔路佮廟的是：一大片的水田佮小小的土地公廟。厝內底佮昨以前的寂寞完全無仝，會使聽著六、七个人的活動佮喘氣、沙沙的笑聲。食飯時一家伙仔有七个人圍桌仔坐咧。而且，阿蕊婆起來佮孫耍的時間嘛變濟矣，將椅仔搬到埕坐咧，取代有實施的石崁，曝曝日頭。</span></font></p><p style='text-indent:24.0pt'><span style='font-family:新細明體,serif'><font size='4'>這一冬的寒天佮隔冬的春天，阿蕊婆日子就佇按呢溫暖的氣氛下過去矣。火燒仝款的日時佮微風咧吹、四跤仔咧跳的熱天來矣。定定有大雨雄雄來，親像碎去的石頭按呢拍佇弓蕉的葉仔頂。</font></span></p><p style='text-indent:24.0pt'><span style='font-family:新細明體,serif'><font size='4'>阿蕊婆看窗外，雄雄甲身邊的孫仔：</font></span></p><p style='text-indent:24.0pt'><span style='font-family:新細明體,serif'><font size='4'>「你看！」</font></span></p><p style='text-indent:24.0pt'><span style='font-family:新細明體,serif'><font size='4'>拄仔捌代誌的孫仔看阿媽所指的所在，但是看著的是：雨大力得拍佇弓蕉葉頂面，又閣彈轉來。</font></span></p><p style='text-indent:24.0pt'><span style='font-family:新細明體,serif'><font size='4'>「你無看著嗎？有足濟查埔人佮查某人攑拍開的雨傘佇街仔頂行，你敢無看著？」</font></span></p><p style='text-indent:24.0pt'><span style='font-family:新細明體,serif'><font size='4'>「阿媽！彼毋是街仔頂，是菜園。」</font></span></p><p style='text-indent:24.0pt'><span style='font-family:新細明體,serif'><font size='4'>無過阿蕊婆並無聽孫仔的話，只是繼續看。</font></span></p><p style='text-indent:24.0pt'>









</p><p style='text-indent:24.0pt'><font size='4'><span style='font-family:新細明體,serif'>日時阿蕊婆褪腹裼咧睏中晝，會使看著閣白閣冗去的腹肚，親像寒天落佇花園的花蕊，已經無人想欲看。阿蕊婆佇青春少女時代，無，是對生出來攏一直佇街仔頂生活，無想著佇伊身體的每一</span><span style='font-family:新細明體,serif'>个</span><span style='font-family:新細明體,serif'>部分失去感性的時陣，予人</span><span style='font-family:新細明體-ExtB,serif'>𤆬</span><span style='font-family:新細明體,serif'>入大自然來。春天初期種的弓蕉，這馬親像欲展青春</span><span style='font-family:新細明體,serif'>仝款向天伸葉仔。四界的土堤佮路邊的樹林，草堆，</span><span lang='EN-US'>in</span><span style='font-family:新細明體,serif'>吸收大地的精華。但無論按怎講，感動人心的是彼廣大的稻仔田佮菜園！</span><span style='font-family:新細明體,serif;text-indent:24pt;line-height:1.5;background-color:transparent'>春天的時掖種的稻仔攏生做差不多懸，青色的一片，敢若是有人佇塗跤舖一張大張的青色毯仔仝款。而且，對黃昏開始，佇彼毯仔下跤開始出現四跤仔咧叫的聲音。伊的聲音佮月娘、星星的光摻作伙，會佇熱天暗時叫到天光。這種大自然的景緻佮聲音，對一直蹛佇鬧熱的街仔頂的阿蕊婆來講，是真歹想得到的。迒過門檻一步，有的是：植物以及溪仔、厝內飼的豬狗精牲佮澹澹的烏土。阿蕊婆若是對感性的少女時代就佇這款田園內底大漢的話，遮的大自然的色緻佮芳味就會入去伊的身軀和心內，成為伊的一部分。毋過伊煞是佇一切攏是人為的都市大漢。佇遐連塗攏予人崁的，無植物也無溪仔，有的只是電火柱佮地下水道爾爾。但是人的靈魂煞是奇怪的有屬性，無管是按怎腌臢的土地抑是足䆀的所在，以家己長久蹛的所在做故鄉，一直佇伊的回憶內底。有時陣會變做嚴重的鄉愁，雖然蹛佇美麗的所在，也會予人歡喜袂起來。人到了無法度感受著心安的年代，就會去揣岫矣。</span></font></p>

<p style='text-indent:24.0pt'><span style='font-family:新細明體,serif'><font size='4'>阿蕊婆佇後生遐過得彼半冬，一開始看起來敢若是充滿幸福，但是無人知影伊的心內漸漸出現著急佮動搖，著連阿蕊婆本人嘛毋知影家己心內的變化。</font></span></p>

<p style='text-indent:24.0pt'><font size='4'><span style='font-family:新細明體,serif'>予後生佮孫仔包圍的生活，阿蕊婆袂感覺無幸福，但若是住伊一个人的時陣，阿蕊婆就會想起彼啥物攏毋的三个房間，閣有厝邊隔壁的笑聲，厝頂有龍的廟、石獅閣有佇伊面頭前來來去去的男女、｢叭、叭｣揤著喇叭的公車</span><span lang='EN-US'>......</span><span style='font-family:新細明體,serif'>阿蕊婆竟然佇夢中看著故鄉的風景，而且，伊種種的幻想有時陣會換一个方式出現。有一工──拄仔好是中晝──阿蕊婆雄雄大聲叫，海參走過來看，阿蕊婆的表情足奇怪，看著遠遠的所在。</span></font></p>

<p style='text-indent:24.0pt'><font size='4'><span style='font-family:新細明體,serif'>｢海參！你敢有看著遐送上山的人？看，</span><span lang='EN-US'>in</span><span style='font-family:新細明體,serif'>扛的就是我<font color='#ff0000'>躺</font>的棺材</span><span lang='EN-US'>……</span><span style='font-family:新細明體,serif'>｣</span></font></p>

<p style='text-indent:24.0pt'><span style='font-family:新細明體,serif'><font size='4'>海參聽著阿媽的話，毋知影愛按怎回答。</font></span></p>

<p style='text-indent:24.0pt'><font size='4'><span style='font-family:新細明體,serif'>阿蕊婆繼續講：｢看！和尚行過去矣</span><span lang='EN-US'>……</span><span style='font-family:新細明體,serif'>歕</span><span lang='EN-US'>sisomi</span><span style='font-family:新細明體,serif'>的行過去矣</span><span lang='EN-US'>……</span><span style='font-family:新細明體,serif'>海參咧行</span><span lang='EN-US'>……</span><span style='font-family:新細明體,serif'>我的棺材又閣過去矣</span><span lang='EN-US'>……</span><span style='font-family:新細明體,serif'>會使看著崁佇頂懸的紅色的毯仔</span><span lang='EN-US'>……</span><span style='font-family:新細明體,serif'>｣</span><span lang='EN-US'><br/>
</span><span style='font-family:新細明體,serif'>　　海參感覺真恐怖，著對阿媽身軀邊行開。</span></font></p>

<p style='text-indent:24.0pt'><span style='font-family:新細明體,serif'><font size='4'>對彼一工開始，阿蕊婆就一直躺佇眠床頂。後生海東請醫生來甲伊看病，配藥仔予伊食，毋過按怎苦勸，阿蕊婆就是毋食。</font></span></p>

<p style='text-indent:24.0pt'><font size='4'><span style='font-family:新細明體,serif'>著佇這个時陣，海東一家伙仔的生活親像予大雨淋仝款，代誌的經過是按呢：海東佇離厝無偌遠的所在開一間小間的</span><span style='font-family:新細明體-ExtB,serif'>𥴊仔店</span><span style='font-family:新細明體,serif'>，遐另外有三間同行佮藥店、小吃店等等，佇這</span><span style='font-family:新細明體,serif'>个庄跤變做一个｢小街仔｣。對真早開始，就大約以這个所在做中心，家東西爿兩个小鎮連起來，開通汽車的路線，設立公司──庄仔內上有錢的人一提出這个計畫，東西爿兩个小鎮的有錢人當然嘛參加矣，而且，這一擺毋若是計畫，實際上已經倩真濟工人開始修路，為著拓寬馬路，樹仔攏予人剉掉。路會經過海東店的庄跤小街仔，閣較不幸的是，伊的店若無拆，車是袂當過的。有錢人一定愛買伊的店，毋過海東毋管按怎攏毋答應，警察著來講一定愛拆，為著欲開發地方的原因。海東雖然知影警察的意思，但是若毋開店，毋知影厝內面愛按怎才好。而且，就佇伊回答凊彩回答一兩句的時，對方著甲錢予伊，店真僅著予人拆了了矣。</span></font></p>

<p style='text-indent:24.0pt'><font size='4'><span style='font-family:新細明體,serif'>既然按呢，留佇庄跤嘛無路用，海東想講，若繼續蹛落去一家伙仔無枵死才怪咧！阿蕊婆煞提議講轉去街仔頂蹛，無進一步閣講啥物，阿蕊婆只是想欲轉去街仔頂蹛爾爾。海東想想得嘛好，一開始想講用提著錢重新轉去故鄉的街仔頂做生理，煞足煩惱的，雖然講是故鄉的街面，夾佇足濟生理人中間，用這一點仔本錢敢會當做了順利？最後伊想著一个好辦法：莫甲這馬的厝賣掉，將伊留落來，轉去故鄉若是生理無順利，遮轉來這个庄跤，著親像十年前仝款，佇破船頂掛布帆新生活的海重新出發</span><span lang='EN-US'>……</span></font></p>

<p style='text-indent:24.0pt'><font size='4'><span style='font-family:新細明體,serif'>海東佇遮生活十冬當中，佮村內面的任何人攏無差別的交往。本來伊親像浮萍，佇廣大的人間漂流，伊討厭計較足細項的代誌，伊佮意逐項代誌攏清彩處理掉。伊這種個性雖然佮生長佇庄跤的人有真大的差別，毋過</span><span lang='EN-US'>in</span><span style='font-family:新細明體,serif'>煞足有話通講。伊甲都市以及汽車、火車甚至是船仔的代誌攏甲庄仔內的人講。</span><span lang='EN-US'>In</span><span style='font-family:新細明體,serif'>看過的無濟，坐過的閣較少。但是汽車就欲來這个庄跤矣，</span><span lang='EN-US'>in</span><span style='font-family:新細明體,serif'>會了解：這个世界予人意外的大，加以猶袂看著矣、猶毋知影的代誌，佇這个世界上太濟太濟矣。</span></font></p><p style='text-indent:24.0pt'><span style='font-family:新細明體,serif;text-indent:24pt;line-height:1.5;background-color:transparent'><font size='4'>三</font></span></p>

<p style='text-indent:24.0pt'><span style='font-family:新細明體,serif'><font size='4'>世界又閣恢復原本的模樣，阿蕊婆的形影佮出現佇廟前，伊已經無需要家己煮飯矣，轉去街仔頂了後伊的精神親像完全好起來仝款，和伊一人个生活的時代無仝，街仔頂佇這段時間，完全變矣。路變寬足濟，日式建築物佇鬧熱的街道徛的。和伊記憶中細條、彎曲、澹澹的街道無仝，予伊感覺佇夢中仝款！遐的電火足<font color='#ff0000'>刺</font>目，連人咧講的話攏無仝。阿蕊婆無意中發覺家己佮這个世界完全合袂起來矣。而且適合家己的就是親像泥溝仝款的巷仔。</font></span></p>

<p style='text-indent:24.0pt'><font size='4'><span style='font-family:新細明體,serif'>海東一轉去故鄉，一開始租一間細間厝開餅店，但是無夠一月日，伊就知影按呢是無法度飼一家伙仔的。這時陣伊雄雄想起來這規年連想攏毋捌想過的十冬前的一位朋友。這位是以前伊親像浮萍生活的患難之友。兩个人捌差一點仔倒落，煞因為對方來互相支持。後來彼位朋友到一間病院去做藥劑生，過五冬了後，伊就</span><span style='font-family:新細明體-ExtB,serif'>𤆬</span><span style='font-family:新細明體,serif'>新婚的某去中國矣，聽講這馬佇遐開一間私人病院。</span></font></p>

<p style='text-indent:24.0pt'><font size='4'><span style='font-family:新細明體,serif'>海東寫批予這</span><span style='font-family:新細明體,serif'>个</span><span style='font-family:新細明體,serif'>朋友，講伊嘛想欲去遐，毋知影敢會使幫伊揣著適合伊的工作？伊甚至表示：佇遮生活開始有困難矣。差不多二十工了後，伊接著朋友的<font color='#9900ff'>回信</font>，批頂面表明雖然目前無適合的工作，但是會繼續幫伊揣，若一的生或真正遮呢困苦，會使先去大陸暫時蹛對方的厝，對方有幾</span><span style='font-family:新細明體,serif'>个朋友，一定會替伊</span><span style='font-family:新細明體,serif'>揣著工作矣。海東雖然下定決心欲去大陸，但為難的是<span lang='EN-US'>in</span>老母的代誌。伊佮<span lang='EN-US'>in</span>某、海參參詳了後，決定等一寡仔日子遮閣講。這毋是講等<span lang='EN-US'>in</span>老母死去，但是伊生命的火隨時會予風歕花去，所以海東不忍心放伊毋管，一家伙仔走去大陸。</span></font></p>

<p style='text-indent:24.0pt'><font size='4'><span style='font-family:新細明體,serif'>無偌久秋天過去，寒天嘛過去，春天來的時陣，阿蕊婆竟然過身矣。伊咧行路的時陣跋倒矣，閃<font color='#ff0000'>到</font>腰<font color='#9900ff'>為主</font>倒佇眠床頂。過兩工，伊就親像睏去</span><span style='font-family:新細明體,serif'>仝款無喘氣矣。伊的離開，親像一點仔痛苦嘛無，親像花蔫去仝款恬恬的。</span></font></p>

<p style='text-indent:24.0pt'><font size='4'><span style='font-family:新細明體,serif'>遺體無予人振動，依然囥佇眠床頂。海東用白面巾將阿蕊婆的面崁起來，遺體比伊活咧時陣看起來閣較細漢。阿蕊婆的四个後生攏</span><span style='font-family:新細明體-ExtB,serif'>𤆬囝兒序細</span><span style='font-family:新細明體,serif'>轉來。新婦佮孫仔圍佇棺材邊仔，｢嗚，嗚｣哭出聲來。厝邊隔壁看著這種情形，目屎嘛攏留落來。</span></font></p>

<p style='text-indent:24.0pt'><span style='font-family:新細明體,serif'><font size='4'>棺材佇第二工封釘，道士提出斧頭將釘仔拍入去的時陣，逐家著綴咧大聲號出來。</font></span></p>

<p style='text-indent:24.0pt'><font size='4'><span style='font-family:新細明體,serif'>和尚念完經，中晝就開始愛扛棺材矣。海參抱著米斗行佇棺材頭前，</span><span style='font-family:新細明體-ExtB,serif'>囝兒序細</span><span style='font-family:新細明體,serif'>著綴咧棺材，親情朋友佇後壁行咧。婦女有的是真正悲傷，有的干焦咧唱歌</span><span style='font-family:新細明體,serif'>仝款，每一个人攏哭每一个人的調，綴佇查埔人後面行咧。</span></font></p>

<p style='text-indent:24.0pt'><span style='font-family:新細明體,serif'><font size='4'>一行出街仔頂，東爿會使看著山，送葬的行列就是欲行去遐。親像細張紙按呢白的物件四界散咧，彼敢若是數袂盡的墓仔埔。</font></span></p>

<p style='text-indent:24.0pt'><span style='font-family:新細明體,serif'><font size='4'>到了郊外，多送送葬的人就袂閣往前矣，<font color='#ff0000'>著</font>佇遐用目睭送棺材。這時陣海東一直綴佇棺材邊仔行咧，對出發的時目睭內底就有淡薄仔目屎，這馬<font color='#9900ff'>送葬</font>的人變少矣，郊外的厝嘛愈來愈少，扛棺材的人跤步變緊的時陣，海東嘛｢嗚，嗚｣的大聲<font color='#ff0000'>號</font>出來。</font></span></p>

<p style='text-indent:24.0pt'><font size='4'><span style='font-family:新細明體,serif'>四个兄弟嘛開始哭，</span><span lang='EN-US'>in</span><span style='font-family:新細明體,serif'>無法度了解海東為<font color='#ff0000'>什麼</font>雄雄號遮呢大聲。</span></font></p>

<p style='text-indent:24.0pt'><font size='4'><span style='font-family:新細明體,serif'>欲暗的時，海東</span><span style='font-family:新細明體-ExtB,serif'>𤆬囡仔</span><span style='font-family:新細明體,serif'>對山頂轉來，佇充滿光線的厝，伊早就發現徛佇遐的是伊本人的<font color='#ff0000'>黑</font>影。</span></font></p></div></td></tr></tbody></table></div></div><br /><small>Updated on <abbr class="updated" title="2014-08-08T04:15:45.878Z">&#20843;&#26376; 8, 2014</abbr> by <span class="author"><span class="vcard"><a class="fn" href="mailto:ungian@gmail.com">Ungian Iunn</a></span></span> (<a href="history.html">Version <span class="sites:revision">13</span></a>)</small><br /><br /></div><hr /><div><b>Attachments (1)</b><br /><br /><div class="hentry attachment" id="https://sites.google.com/feeds/content/site/2014shoatai/8133306788622529005"><a class="entry-content entry-title" href="&#21487;&#24976;&#30340;&#38463;&#34122;&#23110;.pptx">&#21487;&#24976;&#30340;&#38463;&#34122;&#23110;.pptx</a> - on <abbr class="updated" title="2014-05-06T14:34:28.616Z">&#20116;&#26376; 6, 2014</abbr> by <span class="author"><span class="vcard"><a class="fn" href="mailto:sjuanck@gmail.com">&#34311;&#29678;&#32186;</a></span></span> (Version <span class="sites:revision">1</span>)</div></div></div></td></tr></table></body></html>