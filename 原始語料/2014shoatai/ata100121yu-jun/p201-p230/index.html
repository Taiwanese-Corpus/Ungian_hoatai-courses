<html><head><title>p201-p230</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../../ata100122wen-xiu/index.html">1-ATA100122&#25991;&#29703;</a></small></td></tr><tr><td><small><a href="../../ata100121yu-jun/index.html">2-ATA100121&#26161;&#21531;</a></small></td></tr><tr><td><small><a href="../../home/index.html">2014 Spring &#33775;&#21488;&#35486;&#25991;&#23565;&#35695;</a></small></td></tr><tr><td><small><a href="../../ata100137xiao-qing/index.html">3-ATA100137&#34157;&#26228;</a></small></td></tr><tr><td><small><a href="../../qiong-yi-de-bi-ye-zuo-pin/index.html">4-&#29898;&#35516;&#30340;&#30050;&#26989;&#20316;&#21697;</a></small></td></tr><tr><td><small><a href="../../ata099109fang-ting/index.html">ATA099109&#33459;&#23159;</a></small></td></tr><tr><td><small><a href="../../ata099132ji-an/index.html">ATA099132&#31287;&#23433;</a></small></td></tr><tr><td><small><a href="../../ata099142pei-jia/index.html">ATA099142&#27803;&#22025;</a></small></td></tr><tr><td><small><a href="../../ata099186fu-lian/index.html">ATA099186&#39333;&#34030;</a></small></td></tr><tr><td><small><a href="../../ata100108jia-fang/index.html">ATA100108&#20339;&#33459;</a></small></td></tr><tr><td><small><a href="../../ata100117yi-ting/index.html">ATA100117&#34191;&#23159;</a></small></td></tr><tr><td><small><a href="../../ata100133yi-ru/index.html">ATA100133&#27449;&#33593;</a></small></td></tr><tr><td><small><a href="../../ata100137xiao-qing-1/index.html">ATA100137&#34157;&#26228;</a></small></td></tr><tr><td><small><a href="../../ata100139si-ying/index.html">ATA100139&#24605;&#31310;</a></small></td></tr><tr><td><small><a href="../../ata100142shi-ting/index.html">ATA100142&#35433;&#23159;</a></small></td></tr><tr><td><small><a href="../../ata100143ting-yun/index.html">ATA100143&#23159;&#21243;</a></small></td></tr><tr><td><small><a href="../../ata100144ya-han/index.html">ATA100144&#38597;&#28085;</a></small></td></tr><tr><td><small><a href="../../ata100145yu-xin/index.html">ATA100145&#37434;&#27427;</a></small></td></tr><tr><td><small><a href="../../ata100147guan-zhong/index.html">ATA100147&#20896;&#20013;</a></small></td></tr><tr><td><small><a href="../../ata100149pei-qi/index.html">ATA100149&#29678;&#32186;</a></small></td></tr><tr><td><small><a href="../../ata100151jia-rong/index.html">ATA100151&#20339;&#23481;</a></small></td></tr><tr><td><small><a href="../../ata100152qiong-yi/index.html">ATA100152&#29898;&#35516;</a></small></td></tr><tr><td><small><a href="../../potsdam-ke-zhang/index.html">Potsdam&#31185;&#38263;</a></small></td></tr><tr><td><small><a href="../../p189-p200/index.html">p189-p200</a></small></td></tr><tr><td><small><a href="../../hei-shui-gou282-290/index.html">&#40657;&#27700;&#28317;282-290</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2014shoatai/3437241785749378815"><div><a href="../index.html">2-ATA100121&#26161;&#21531;</a> &gt; </div><h3><span class="entry-title">p201-p230</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><span lang='NL'>(P.201)</span></p>

<p><span style='font-family:新細明體,serif'>素面聽著望山講</span><span lang='EN-US'>i</span><span style='font-family:新細明體,serif'>心橫，心掠坦橫更加大膽，</span><span lang='EN-US'>i</span><span style='font-family:新細明體,serif'>回答</span><span style='font-family:新細明體,serif'>：</span></p>

<p><span style='font-family:新細明體,serif'>「<span lang='EN-US'>gu</span>á怎樣肯刣人？這是翁先生欲報仇，毋是<span lang='EN-US'>lán</span>去刣人啊！監國爺予刣，監國夫人自殺，到這馬攏無人替</span><span style='font-size:11.0pt;font-family:微軟正黑體,sans-serif'>in</span><span style='font-size:11.0pt;font-family:新細明體,serif'>報仇。這馬拄好翁先生i欲報仇，就由i去報仇。</span><span style='font-family:新細明體,serif'>」</span></p>

<p><span style='font-family:新細明體,serif'>望山無閣講話，素面對家己竟然贊成刣人的代誌，也有一寡仔心驚。<span lang='EN-US'>i</span>想望山身為軍士，自然是毋驚刣人的，如今躊躇毋肯，一定有啥物原因，素面改用柔和聲調逼問望山，愛講清楚。</span></p>

<p><span style='font-family:新細明體,serif' lang='EN-US'> </span></p>

<p><span style='font-family:新細明體,serif' lang='EN-US'> </span></p>

<p><span style='font-family:新細明體,serif'>望山當然真信任素面，所以肯全部講予素面知，<span lang='EN-US'>i</span>當然袂毋知影素面為情所困，心情痛苦，素面再三責備<span lang='EN-US'>i</span>無情無意，無主張，望山不想素面一生恨<span lang='EN-US'>i</span>，也想清楚才共素面講<span lang='EN-US'>i</span>的苦衷。</span></p>

<p><span style='font-family:新細明體,serif'>「<span lang='EN-US'>gu</span>á以前共<span lang='EN-US'>l</span>í講過矣，總制爺交代<span lang='EN-US'>gu</span>á聯絡各地百姓，結盟組會，共謀日後反清復明。」</span></p>

<p><span style='font-family:新細明體,serif' lang='EN-US'>i</span><span style='font-family:新細明體,serif'>講總制爺生前大概知影鄭家天下日子有限，為著驚國姓爺反清復明的心願袂用完成，所以設計派人分頭聯絡唐山台灣各地有志兄弟。這是總制爺交代予望山的工課。</span></p>

<p><span style='font-family:新細明體,serif'>如今滿清氣勢旺，中國無法度對抗，三藩平定了，唐山就無反清的勢力，漢人反清，這馬只靠台灣這个所在，毋過鄭克塽王爺年歲少無成才，奸臣掌權，武將旁觀，台灣也欲保袂著。當日總制爺雖然推算鄭氏天下無久，毋過毋想著鄭經竟然真早著來過身，監國爺隨著予人謀殺，比總制爺按算閣較早日敗亡。愛聯絡忠義志士，時間無濟，一旦清軍入台，聯絡工課非常困難。就算是鄭氏滅亡，也應該設法拖延，等到四方兄弟連絡好矣，四界去傳播反清思想，思想遠播，深入民間，鄭氏雖亡，等有一工時機到矣，就會使閣再起。</span></p>

<p><span lang='NL'>(P.202)</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>望山閣講，總制爺交代，這馬反清的辦法，毋是倚靠這馬的軍隊，愛靠以後的人，所以總制爺想了這个結盟傳會立法，希望反清復明思想，會當佇台灣生根，閣會當傳播去中國每一个所在，莫因為明鄭滅亡，失去思想，愛像香火接續，一代傳過一代，一人傳過一人。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>這項工課是按怎艱苦！愛忍耐等待，愛耐心吃苦，愛四界去揣適當兄弟，詳細召集有心百姓，是十年百年的代誌，毋是三冬五冬的代誌。總制爺過身無偌久，望山工作拄開展，<span lang='EN-US'>i</span>小心謹慎，毋敢大意，雖然佇台灣，也袂當公開進行，所以到這馬也無啥物結果。<span lang='EN-US'>i</span>若有代誌，就無人接手替<span lang='EN-US'>i</span>推捒，事事愛<span lang='EN-US'>i</span>親身去做，所以<span lang='EN-US'>i</span>毋肯投清逃亡，也袂當參加謀殺惹事<span lang='EN-US'>……</span></span></p>

<p><span style='font-family:新細明體,serif'>「猶毋過，假使</span><span style='font-size:11.0pt;font-family:微軟正黑體,sans-serif'>lán</span><span style='font-family:新細明體,serif'>逃去大潭</span><span style='font-family:新細明體,serif'>內岸，起厝避居，也袂影響<span lang='EN-US'>l</span>í的工課。應貞兄講，馮府失勢，無到明年</span><span style='font-size:11.0pt;font-family:微軟正黑體,sans-serif'>lán</span><span style='font-family:新細明體,serif'>等一兩年</span><span style='font-family:新細明體,serif'>，就會使出來，<span lang='EN-US'>l</span>í欲做啥物攏會使，<span lang='EN-US'>gu</span>á也會使共<span lang='EN-US'>l</span>í鬥相共啊！為啥物按呢<span lang='EN-US'>l</span>í也毋肯？」</span></p>

<p><span style='font-family:新細明體,serif'>「素面，這件代誌無應該共<span lang='EN-US'>l</span>í講，只是總制爺疼<span lang='EN-US'>l</span>í，佮<span lang='EN-US'>i</span>疼監國夫人仝款，所以<span lang='EN-US'>gu</span>á才共<span lang='EN-US'>l</span>í講。結盟傳會的代誌，這馬無結果，<span lang='EN-US'>gu</span>á若這馬逃走，這赤崁安平兩地，<span lang='EN-US'>gu</span>á已經聯絡的四方有心志士攏會失望，以後事無法度閣轉來聯絡<span lang='EN-US'>in</span>矣。<span lang='EN-US'>gu</span>á毋但愛自己去聯絡，<span lang='EN-US'>gu</span>á也愛揣人分頭各地去聯絡，袂用專靠<span lang='EN-US'>gu</span>á一人，這馬無先準備好，等明鄭亡矣，就更加歹處理矣。總制爺就是按呢交代的<span lang='EN-US'>……</span>」</span></p>

<p><span lang='NL'>(P.203)</span></p>

<p><span style='font-family:新細明體,serif'>素面聽著望山按呢說明，想著總制爺當時苦嘆的情形，一時感嘆，感覺望山確實佮別人無仝，想著這幾十日對<span lang='EN-US'>i</span>的怨恨，心內一陣酸痛，大膽向前，攬著望山大聲哭，一睏仔閣想著望山按呢為總制爺的交代盡心，煞毋肯為<span lang='EN-US'>in</span>兩人的婚事盡心，想著閣氣憤怨恨起來。</span></p>

<p><span style='font-family:新細明體,serif' lang='EN-US'>i</span><span style='font-family:新細明體,serif'>捒開望山，講：</span></p>

<p><span style='font-family:新細明體,serif'>「按呢，<span lang='EN-US'>l</span>í為總制爺的代誌肯用心，為啥物對</span><span style='font-size:11.0pt;font-family:微軟正黑體,sans-serif'>lán</span><span style='font-family:新細明體,serif'>的</span><span style='font-family:新細明體,serif'>代誌毋肯用心咧－<span lang='EN-US'>l</span>í毋肯走，閣毋肯刣人，按呢<span lang='EN-US'>gu</span>á家己逃去赤山覕起來，<span lang='EN-US'>gu</span>á等<span lang='EN-US'>l</span>í，等到馮家失勢閣轉來揣<span lang='EN-US'>l</span>í，按呢敢好？」</span></p>

<p><span style='font-family:新細明體,serif'>望山搖頭講：</span></p>

<p><span style='font-family:新細明體,serif'>「袂用，<span lang='EN-US'>l</span>í一逃走，馮巧舍一定會向許姑討人，按呢會害著許姑佮舵公伯！」</span></p>

<p><span style='font-family:新細明體,serif'>「按呢就予翁先生共馮巧舍刣掉好矣！」</span></p>

<p><span style='font-family:新細明體,serif'>望山毋肯。</span></p>

<p><span style='font-family:新細明體,serif'>「<span lang='EN-US'>i</span>愛<span lang='EN-US'>l</span>í鬥相共，<span lang='EN-US'>l</span>í毋肯，<span lang='EN-US'>l</span>í敢是驚予牽連？」</span></p>

<p><span style='font-family:新細明體,serif'>「當然。」</span></p>

<p><span style='font-family:新細明體,serif'>「<span lang='EN-US'>i</span>會愛<span lang='EN-US'>l</span>í怎樣共<span lang='EN-US'>i</span>鬥相共？」</span></p>

<p><span style='font-family:新細明體,serif'>「<span lang='EN-US'>i</span>無講。素面，<span lang='EN-US'>l</span>í毋免問傷濟－<span lang='EN-US'>gu</span>á欲照總制爺的話去做，<span lang='EN-US'>gu</span>á袂用無忍耐啊！」</span></p>

<p><span style='font-family:新細明體,serif'>「哼！<span lang='EN-US'>l</span>í會使忍耐，<span lang='EN-US'>gu</span>á怎樣會使忍耐？<span lang='EN-US'>l</span>í敢一定愛<span lang='EN-US'>gu</span>á去嫁比馮巧舍－<span lang='EN-US'>gu</span>á死也袂嫁<span lang='EN-US'>i</span>的」</span></p>

<p><span style='font-family:新細明體,serif'>「<span lang='EN-US'>l</span>í袂使按呢講。」</span></p>

<p><span lang='NL'>(P.204)</span></p>

<p><span style='font-family:新細明體,serif'>「<span lang='EN-US'>gu</span>á也毋想欲刣人，<span lang='EN-US'>l</span>í毋共翁先生鬥相共刣劉國軒，<span lang='EN-US'>gu</span>á也無勉強<span lang='EN-US'>l</span>í，毋過<span lang='EN-US'>l</span>í愛想一个辦法啊！揣<span lang='EN-US'>l</span>í遮爾幾擺，<span lang='EN-US'>l</span>í一點辦法就無，過年<span lang='EN-US'>l</span>í也毋來揣<span lang='EN-US'>gu</span>á，初正也毋來拜年－<span lang='EN-US'>l</span>í讀遐爾濟冊，空有學問，拄著代誌無作為，心中干焦知影總制爺的交代，<span lang='EN-US'>gu</span>á就死矣，<span lang='EN-US'>l</span>í也袂關心。」</span></p>

<p><span style='font-family:新細明體,serif'>「<span lang='EN-US'>gu</span>á想袂出啥物好辦法！」</span></p>

<p><span style='font-family:新細明體,serif'>「<span lang='EN-US'>l</span>í就目睭金金看<span lang='EN-US'>gu</span>á嫁去安平？<span lang='EN-US'>l</span>í有辦法會使反清復明，就無法度就<span lang='EN-US'>gu</span>á一命？」</span></p>

<p><span style='font-family:新細明體,serif'>「<span lang='EN-US'>l</span>í莫按呢講。」</span></p>

<p><span style='font-family:新細明體,serif'>「<span lang='EN-US'>l</span>í家己講，反清復明的代誌是久久長長的，毋是兩冬三冬的，<span lang='EN-US'>l</span>í為啥物毋先解決<span lang='EN-US'>l</span>á<span lang='EN-US'>n</span>的代誌？望山，敢講毋啥物辦法救<span lang='EN-US'>gu</span>á？」</span></p>

<p><span style='font-family:新細明體,serif'>「<span lang='EN-US'>gu</span>á想袂出啥物好辦法？」</span></p>

<p><span style='font-family:新細明體,serif'>「敢講按呢，<span lang='EN-US'>gu</span>á只好去嫁馮巧舍矣？」</span></p>

<p><span style='font-family:新細明體,serif'>「<span lang='EN-US'>l</span>í嫁去了後，千萬毋通共馮巧舍講<span lang='EN-US'>gu</span>á佮翁先生的代誌，毋使提起<span lang='EN-US'>gu</span>á今仔日講的話！」</span></p>

<p><span style='font-family:新細明體,serif'>素面一再吞忍，總算忍袂牢矣：</span></p>

<p><span style='font-family:新細明體,serif'>「<span lang='EN-US'>l</span>í就干焦知影遮的代誌！就干焦知影總制爺！<span lang='EN-US'>l</span>í愛<span lang='EN-US'>gu</span>á嫁馮巧舍，<span lang='EN-US'>gu</span>á就去嫁，<span lang='EN-US'>l</span>í李望山干焦知影總制爺，毋知有<span lang='EN-US'>gu</span>á陳素面－佮<span lang='EN-US'>l</span>í幾年熟似，實在了然！」</span></p>

<p><span style='font-family:新細明體,serif'>「素面，<span lang='EN-US'>l</span>í毋使受氣！」</span></p>

<p><span style='font-family:新細明體,serif'>「<span lang='EN-US'>l</span>í佮想袂出辦法，<span lang='EN-US'>l</span>á<span lang='EN-US'>n</span>以後就免見面矣，<span lang='EN-US'>l</span>í就專心去做<span lang='EN-US'>l</span>í的反清復明的代誌！<span lang='EN-US'>gu</span>á陳素面袂妨礙<span lang='EN-US'>l</span>í，袂共馮巧舍講的－<span lang='EN-US'>l</span>í放心！枉費<span lang='EN-US'>l</span>í讀幾年冊，肏費<span lang='EN-US'>l</span>í受沈國公幾年教育，受總制爺幾年指導，一點攏無辦法！」</span></p>

<p><span lang='NL'>(P.205)</span></p>

<p><span style='font-family:新細明體,serif'>素面悲憤大聲哭，告別欲走，望山搝<span lang='EN-US'>i</span>的手，<span lang='EN-US'>ihiù</span>掉望山的手，行向前，望山佇後壁講：</span></p>

<p><span style='font-family:新細明體,serif'>「素面，<span lang='EN-US'>l</span>í莫氣<span lang='EN-US'>gu</span>á，<span lang='EN-US'>gu</span>á轉去閣想辦法！」</span></p>

<p><span style='font-family:新細明體,serif'>「<span lang='EN-US'>l</span>í會想啥物辦法？<span lang='EN-US'>l</span>í毋是毋辦法，<span lang='EN-US'>l</span>í只是毋肯想！」</span></p>

<p><span style='font-family:新細明體,serif'>「劉將軍佇澎湖猶未轉來，馮府真濟人也去澎湖巡防，馮巧舍袂遮爾緊來迎娶，<span lang='EN-US'>l</span>í毋免傷著急。<span lang='EN-US'>l</span>í若真正毋肯嫁馮巧舍<span lang='EN-US'>……</span>」</span></p>

<p><span style='font-family:新細明體,serif'>「<span lang='EN-US'>gu</span>á若真正毋肯嫁馮巧舍？哼！<span lang='EN-US'>gu</span>á若真正毋肯<span lang='EN-US'>……</span>？哼！<span lang='EN-US'>gu</span>á肯，<span lang='EN-US'>gu</span>á肯，<span lang='EN-US'>l</span>í就免費心矣！」</span></p>

<p><span style='font-family:新細明體,serif' lang='EN-US'> </span></p>

<p><b><span style='font-family:新細明體,serif' lang='EN-US'>19. </span></b><b><span style='font-family:新細明體,serif'>私情難了</span></b></p>

<p><span style='font-family:新細明體,serif' lang='EN-US'> </span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>這幾日以來，望山攏心思不定。自從佮素面見面，予<span lang='EN-US'>i</span>責罵以後，望山悲傷痛苦，心情無法度平靜。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>知影許姑許婚了後，望山已經絕望，<span lang='EN-US'>i</span>雖然悲傷痛苦，毋過想著素面嫁去無的確會使享福，既然無法渡挽回，無就順其自然，幾若擺素面相揣，<span lang='EN-US'>i</span>攏毋肯用心設法，這馬素面痛心責罵，講死講活，予<span lang='EN-US'>i</span>心內痛苦，閣靜心思考，檢討家己的想法。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>北風欲過去矣，清軍猶未拍來，巡防將士，大部分攏轉來台灣。有一工，有熟似的軍士轉來，講著劉將軍連鞭就欲轉來台灣歇睏，對望山講：</span></p>

<p><span style='font-family:新細明體,serif'>「清軍北風毋來，大概南風時陣來。聽講姚啟聖佮施琅意見袂合，姚啟聖要求趁著北風拍澎湖，施琅欲趁南風來拍。這擺無來，大概是施琅做主矣。」</span></p>

<p><span lang='NL'>(P.206)</span></p>

<p><span style='font-family:新細明體,serif'>「施琅只是提督，怎樣會當作主無聽總督？」</span></p>

<p><span style='font-family:新細明體,serif'>「施琅授皇帝親命，是對北京來的，抑是清朝予<span lang='EN-US'>i</span>特權，總督巡撫無法指揮<span lang='EN-US'>i</span>－聽講<span lang='EN-US'>i</span>閣想欲向清朝皇帝請求正式授權，毋肯與姚啟聖插手爭功！」</span></p>

<p><span style='font-family:新細明體,serif'>「<span lang='EN-US'>l</span>í那會遮爾清楚？聽啥人講的？」</span></p>

<p><span style='font-family:新細明體,serif'>「有人對唐山轉來澎湖，共<span lang='EN-US'>gu</span>á<span lang='EN-US'>n</span>講真濟代誌－望山，<span lang='EN-US'>in</span>講<span lang='EN-US'>……</span>」</span></p>

<p><span style='font-family:新細明體,serif'>「講啥物？」</span></p>

<p><span style='font-family:新細明體,serif'>「<span lang='EN-US'>…… in</span>講姚啟聖招降<span lang='EN-US'>l</span>á<span lang='EN-US'>n</span>劉將軍，劉將軍已經答應<span lang='EN-US'>……</span>」</span></p>

<p><span style='font-family:新細明體,serif'>望山大驚，連鞭問：</span></p>

<p><span style='font-family:新細明體,serif'>「劉將軍答應？答應啥物？<span lang='EN-US'>i</span>答應啥物？」</span></p>

<p><span style='font-family:新細明體,serif'>「<span lang='EN-US'>……</span>莫遮爾大聲－<span lang='EN-US'>in</span>講劉將軍寫批到漳州修來館，答應以後歸順。」</span></p>

<p><span style='font-family:新細明體,serif'>「這那有可能？誰講的？」</span></p>

<p><span style='font-family:新細明體,serif'>「劉將軍佇澎湖閣刣真濟人</span><span style='font-size:11.0pt;font-family:微軟正黑體,sans-serif'>，</span><span style='font-family:新細明體,serif'>刣了親兵，刣了水軍，<span lang='EN-US'>i</span>的心腹近人不服，講予<span lang='EN-US'>gu</span>á<span lang='EN-US'>n</span>聽的？」</span></p>

<p><span style='font-family:新細明體,serif'>「姚啟聖送錢予劉將軍招降，劉將軍拒絕，並無投降。」</span></p>

<p><span style='font-family:新細明體,serif'>「<span lang='EN-US'>i</span>這馬拒絕，<span lang='EN-US'>i</span>也無想欲投降。但是<span lang='EN-US'>i</span>留了後步<span lang='EN-US'>……</span>姚啟聖看著劉將軍毋肯投降，所以才幾偌擺派人刣<span lang='EN-US'>i</span>，愛逼<span lang='EN-US'>i</span>早日投降，劉將軍幾偌擺拄著刺殺，就是這緣故。」</span></p>

<p><span lang='NL'>(P.207)</span></p>

<p><span style='font-family:新細明體,serif'>聽著這話，望山大失望，假使劉將軍也有投降的意思，東寧就無藥可救矣。</span></p>

<p><span style='font-family:新細明體,serif'>國事猶未定，私情難了。順風閣來揣望山，講馮巧舍已經轉來安平，派人送來厚禮，講清明以後愈來迎娶，因為素面悲傷，所以特別來講一聲。望山再三思考，決定閣去見翁七。</span></p>

<p><span style='font-family:新細明體,serif'>兩个約佇樹林內見面，望山閣問翁七欲按怎謀殺馮巧舍佮劉將軍。</span></p>

<p><span style='font-family:新細明體,serif'>「馮巧舍出門有人綴，劉將軍深居府內，警衛森嚴，<span lang='EN-US'>l</span>í欲按怎刣<span lang='EN-US'>in</span>？」</span></p>

<p><span style='font-family:新細明體,serif'>翁七微微仔笑講：</span></p>

<p><span style='font-family:新細明體,serif'>「<span lang='EN-US'>gu</span>á自然有辦法，<span lang='EN-US'>l</span>í只要共<span lang='EN-US'>gu</span>á講馮巧舍當時欲來將軍府，<span lang='EN-US'>gu</span>á自有辦法。」</span></p>

<p><span style='font-family:新細明體,serif'>「為啥物愛等馮巧舍來將軍府？」</span></p>

<p><span style='font-family:新細明體,serif'>「馮巧舍毋是定定來將軍府揣劉國軒？逐擺毋是為著軍餉的代誌來的？」</span></p>

<p><span style='font-family:新細明體,serif'>「翁先生哪會遮爾清楚？」</span></p>

<p><span style='font-family:新細明體,serif'>翁先生繼續講：</span></p>

<p><span style='font-family:新細明體,serif'>「只要共<span lang='EN-US'>gu</span>á講<span lang='EN-US'>i</span>啥物時陣來，<span lang='EN-US'>gu</span>á就佇</span><span style='font-size:11.0pt;font-family:微軟正黑體,sans-serif'>lín</span><span style='font-family:新細明體,serif'>府內</span><span style='font-family:新細明體,serif'>先刣馮巧舍，閣刣劉國軒<span lang='EN-US'>……</span>」</span></p>

<p><span style='font-family:新細明體,serif'>「為啥物欲佇將軍府刣馮巧舍，敢講其他所在就袂用？」</span></p>

<p><span style='font-family:新細明體,serif'>「<span lang='EN-US'>gu</span>á自有拍算。」</span></p>

<p><span style='font-family:新細明體,serif'>「將軍府毋是隨便會使出入的」</span></p>

<p><span style='font-family:新細明體,serif'>翁七笑笑講：</span></p>

<p><span style='font-family:新細明體,serif'>「所以<span lang='EN-US'>gu</span>á講愛<span lang='EN-US'>l</span>í鬥相共啊！」</span></p>

<p><span lang='NL'>(P.208)</span></p>

<p><span style='font-family:新細明體,serif'>「愛<span lang='EN-US'>gu</span>á<span lang='EN-US'>tshuāl</span>í入府？」</span></p>

<p><span style='font-family:新細明體,serif'>「是！」</span></p>

<p><span style='font-family:新細明體,serif'>望山猶原提不定主意，<span lang='EN-US'>i</span>問：</span></p>

<p><span style='font-family:新細明體,serif'>「<span lang='EN-US'>l</span>í有啥物武藝會當刣馮巧舍，閣刣劉國軒？」</span></p>

<p><span style='font-family:新細明體,serif'>翁七用手指向樹林後壁，兩人閣行入山內。看一下四界無人，翁七撩起長衫，對左右靴管抽出兩隻短劍。望山看著，連鞭向後退一步，干焦看著翁七正手一揮，手中短劍已經飛向頭前，插入十幾步前的一欉樹仔，<span lang='EN-US'>i</span>正手對倒手接過短劍，閣一揮，彼短劍竟然插佇第一支的邊仔。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>從來毋捌看過遮爾緊遮爾準的飛劍！</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>翁七引望山前去樹邊，雙手拔出雙劍，望山看著兩劍所刺的部位，不過</span></p>

<p><span style='font-family:新細明體,serif'>插三四个指頭，予人真佩服，看著翁七收劍入靴，才講：</span></p>

<p><span style='font-family:新細明體,serif'>「翁先生練一手好飛劍！」</span></p>

<p><span style='font-family:新細明體,serif'>翁先生笑講：</span></p>

<p><span style='font-family:新細明體,serif'>「為著刺殺劉國軒，<span lang='EN-US'>gu</span>á佇日本修練真久，日本武士流行用長劍，<span lang='EN-US'>gu</span>á紮長劍無方便，改練短劍，這兩隻短劍真合用，毋但會當射，也會使刜會使剉會使刺。<span lang='EN-US'>gu</span>á練這兩劍刀法當然無比長劍方便，所以<span lang='EN-US'>gu</span>á閣練空手法－<span lang='EN-US'>l</span>í閃開！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>望山往邊仔閃開，翁七雙跤跳起來，出手拍向樹仔頂懸的粗枝，一枝手腕大的樹枝既然喳一聲就拗彎落來。望山著驚向前看樹枝，想袂到翁七空手拍是遮爾有力。</span></p>

<p><span lang='NL'>(P.209)</span></p>

<p><span style='font-family:新細明體,serif'>「按呢假使馮巧舍來將軍府，<span lang='EN-US'>l</span>í敢會使同時陣刣死馮巧舍佮劉將軍<span lang='EN-US'>in</span>兩个？」</span></p>

<p><span style='font-family:新細明體,serif'>「為啥物無愛分開刺殺？」</span></p>

<p><span style='font-family:新細明體,serif'>「<span lang='EN-US'>gu</span>á有道理！」</span></p>

<p><span style='font-family:新細明體,serif'>望山猶原滿心躊躇，<span lang='EN-US'>i</span>講：</span></p>

<p><span style='font-family:新細明體,serif'>「<span lang='EN-US'>gu</span>á是驚<span lang='EN-US'>l</span>í萬一失手。」</span></p>

<p><span style='font-family:新細明體,serif'>「袂失手<span lang='EN-US'>……</span>失手矣也袂有<span lang='EN-US'>l</span>í的代誌。」</span></p>

<p><span style='font-family:新細明體,serif'>「<span lang='EN-US'>gu</span>á實在袂用決定是毋是應該<span lang='EN-US'>……</span>」</span></p>

<p><span style='font-family:新細明體,serif'>「<span lang='EN-US'>l</span>í閣轉去想一下！」</span></p>

<p><span style='font-family:新細明體,serif'>「好。」</span></p>

<p><span style='font-family:新細明體,serif' lang='EN-US'> </span></p>

<p><span style='font-family:新細明體,serif' lang='EN-US'> </span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>劉將軍仇人真濟，定定予暗殺，仇人欲刣<span lang='EN-US'>i</span>，清督姚啟聖也欲刣<span lang='EN-US'>i</span>。想袂到翁七就是欲刣<span lang='EN-US'>i</span>報仇的刺客之一！</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>望山猶原毋敢落決心。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>－明清決戰，劉將軍地位重要，袂用害<span lang='EN-US'>i</span>，但是素面咧欲虎口，袂當無救<span lang='EN-US'>i</span>，兩面為難，閣袂當決定。敢講<span lang='EN-US'>gu</span>á望山真正像素面所講的，是無辦法的人？</span></p>

<p><span lang='NL'>(P.210)</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>望山一向有代誌無法度決定，細項揣素面講，大項揣沈國公，這馬這件代誌袂當閣佮素面參詳，更加袂使去揣沈國公。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif;color:red'>沈侯爺死了後</span><span style='font-family:新細明體,serif'>，望山捌去揣過沈國公，紮一寡仔菜子薯藤佮豆仁去，愛<span lang='EN-US'>i</span>分予善化庄民，順紲轉送番社阿鹿哥。望山向沈國公報告過<span lang='EN-US'>i</span>佮素面的處境，當時<span lang='EN-US'>i</span>家己經知影家己佮素面婚姻無望，如今用謀殺的方法挽救婚事，沈國公當然袂贊成，也無免揣<span lang='EN-US'>i</span>參詳。</span></p>

<p><span style='font-family:新細明體,serif'>－素面毋是肯害人的，既然<span lang='EN-US'>i</span>贊成刣馮巧舍，一定事有滿腹怨恨，才肯按呢。一个向<span lang='EN-US'>i</span>軟弱的少女，竟然會贊成刣人，啊<span lang='EN-US'>gu</span>á，無法度下主意，實在不如素面。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>望山回頭閣想，<span lang='EN-US'>i</span>毋肯刣劉將軍，是因為劉將軍是東寧諸軍總督，抵抗清軍，非<span lang='EN-US'>i</span>不可。毋過對清軍拍台灣會當抵一時，煞袂當抵永遠，清軍會一直一直來拍台灣，啥物時陣劉將軍投降清朝，就啥物時陣東寧滅亡，所以就算這馬刣<span lang='EN-US'>i</span>也無啥物影響。如今馮侍衛掌權，馮侍衛雖然無意反清復明，但至少毋肯投清，劉將軍死矣，猶馮侍衛去負責抗清也是仝款，除了劉將軍，台灣閣有真濟鎮將啊<span lang='EN-US'>……</span></span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>所以望山就決定欲共翁七鬥相共行事矣。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>主意拄定，愛去揣翁七計議下手，煞閣想著萬一牽連著<span lang='EN-US'>i</span>，事後予刣，對素面也無好，而且<span lang='EN-US'>i</span>為著兒女婚事，協助來路不明的刺客，刺殺家己的軍總督，對公對私，攏有不應該，總制爺的遺志，就將<span lang='EN-US'>i</span>放水流<span lang='EN-US'>……</span></span></p>

<p><span lang='NL'>(P.211)</span></p>

<p><span style='font-family:新細明體,serif' lang='EN-US'>i</span><span style='font-family:新細明體,serif'>閣毋敢貿然行動，猶原猶未去揣翁七。</span></p>

<p><span style='font-family:新細明體,serif'>按呢延了數日，清明已經過矣。</span></p>

<p><span style='font-family:新細明體,serif'>清明過後，有一夜素面竟然來揣<span lang='EN-US'>i</span>，望山接<span lang='EN-US'>i</span>入府，陪<span lang='EN-US'>i</span>去後面邊廳講話。劉將軍族人無蹛佇府中，<span lang='EN-US'>i</span>佮近人攏佇中廳內室出入，這邊廳一向清淨無人，所以佇遮講話無予人攪吵。</span></p>

<p><span style='font-family:新細明體,serif'>「素面，<span lang='EN-US'>l</span>í瘦矣<span lang='EN-US'>—l</span>í愛放清心啊！」</span></p>

<p><span style='font-family:新細明體,serif'>素面無閣哭，也無流目屎，只是冷冷對望山講：</span></p>

<p><span style='font-family:新細明體,serif'>「望山，<span lang='EN-US'>gu</span>á無揣<span lang='EN-US'>l</span>í講話，心袂清！」</span></p>

<p><span style='font-family:新細明體,serif'>「好！<span lang='EN-US'>l</span>í講！」</span></p>

<p><span style='font-family:新細明體,serif'>素面越頭看一下四界，廳內只有一葩豆油小燈，燈火暗淡，素面前後走了幾步，用手摸椅桌。</span></p>

<p><span style='font-family:新細明體,serif'>「這邊廳若無人整理，塗粉遮爾厚！」</span></p>

<p><span style='font-family:新細明體,serif'>「<span lang='EN-US'>in</span>啉酒辦事攏著中廳，這爿真少人來－自從</span><span style='font-size:11.0pt;font-family:微軟正黑體,sans-serif'>lín</span><span style='font-family:新細明體,serif'>搬走了後，</span><span style='font-family:新細明體,serif'>這爿就無人用矣。」</span></p>

<p><span style='font-family:新細明體,serif'>「以前監國夫人猶未嫁的時陣，<span lang='EN-US'>guán</span>攏住這邊廳講話。有一擺<span lang='EN-US'>l</span>í來，共<span lang='EN-US'>guán</span>鬥相共搬這圓桌<span lang='EN-US'>……</span>」</span></p>

<p><span style='font-family:新細明體,serif'>素面面上出現一絲笑容，繼續講：</span></p>

<p><span style='font-family:新細明體,serif'>「<span lang='EN-US'>……gu</span>á就是彼時陣熟似<span lang='EN-US'>l</span>í的。無偌久，監國夫人嫁去安平鎮，<span lang='EN-US'>gu</span>á本來也欲去，<span lang='EN-US'>l</span>í煞請總制爺留下<span lang='EN-US'>gu</span>á，叫<span lang='EN-US'>gu</span>á侍候總制爺茶水<span lang='EN-US'>……</span>」</span></p>

<p><span style='font-family:新細明體,serif'>素面越頭看望山一眼，若像佇問講望山<span lang='EN-US'>l</span>í會記得，望山當然會記得。素面搬過一張椅仔，拭了塗粉，坐落來，繼續講：</span></p>

<p><span lang='NL'>(P.212)</span></p>

<p><span style='font-family:新細明體,serif'>「<span lang='EN-US'>……l</span>í是定定著書房佮總制爺講話的，所以<span lang='EN-US'>guán</span>就定定見面－<span lang='EN-US'>l</span>í是毋是為著佮<span lang='EN-US'>gu</span>á講話，才毋肯<span lang='EN-US'>gu</span>á去安平的？」</span></p>

<p><span style='font-family:新細明體,serif'>望山頕頭。</span></p>

<p><span style='font-family:新細明體,serif'>「其實<span lang='EN-US'>gu</span>á也毋肯去安平，<span lang='EN-US'>gu</span>á欲留落來照顧總制爺佮<span lang='EN-US'>l</span>í。望山－」</span></p>

<p><span style='font-family:新細明體,serif'>「嗯？」</span></p>

<p><span style='font-family:新細明體,serif'>「－自從彼工<span lang='EN-US'>lán</span>講過話了後，<span lang='EN-US'>gu</span>á轉去想過，<span lang='EN-US'>gu</span>á無應該叫<span lang='EN-US'>l</span>í刣劉<span lang='EN-US'>……</span>」</span></p>

<p><span style='font-family:新細明體,serif'>望山搖手阻止<span lang='EN-US'>i</span>講著劉國軒。</span></p>

<p><span style='font-family:新細明體,serif'>「<span lang='EN-US'>……</span>無應該<span lang='EN-US'>……</span>無應該按呢想！<span lang='EN-US'>gu</span>á也受過總制爺的照顧，<span lang='EN-US'>i</span>既然對<span lang='EN-US'>l</span>í有交代，<span lang='EN-US'>l</span>í是應該去做的，<span lang='EN-US'>gu</span>á無應該阻擋<span lang='EN-US'>l</span>í。」</span></p>

<p><span style='font-family:新細明體,serif'>望山無開喙，素面繼續講：</span></p>

<p><span style='font-family:新細明體,serif'>「<span lang='EN-US'>lán</span>是佇後壁這廳熟似的，今暗<span lang='EN-US'>lán</span>佮佇遮見面－大概是見最後一面矣。」</span></p>

<p><span style='font-family:新細明體,serif'>「素面<span lang='EN-US'>l</span>í<span lang='EN-US'>……</span>」</span></p>

<p><span style='font-family:新細明體,serif'>「望山，馮巧舍對澎湖轉來安平矣，林有生已經來通知<span lang='EN-US'>in</span>欲迎娶矣，<span lang='EN-US'>i</span>愛阿母搬去安平，講舵公伯佮順風也會使做伙搬去，<span lang='EN-US'>in</span>馮家厝場足大，會使分一間予<span lang='EN-US'>in</span>蹛－望山，<span lang='EN-US'>gu</span>á聽<span lang='EN-US'>l</span>í的話，去嫁馮巧舍矣！」</span></p>

<p><span style='font-family:新細明體,serif'>素面大力徛起來，塗跤響一聲，望山早就看著素面穿彼雙舊柴屐，望山也徛起來，向前一步。</span></p>

<p><span lang='NL'>(P.213)</span></p>

<p><span style='font-family:新細明體,serif'>「當時住遮，啥人都想袂到今仔日會變成按呢！總制爺佮監國夫人知影<span lang='EN-US'>gu</span>á嫁予<span lang='EN-US'>in</span>冤仇人，哼，毋知<span lang='EN-US'>in</span>會按怎講？毋過，望山，<span lang='EN-US'>gu</span>á聽<span lang='EN-US'>l</span>í的話，<span lang='EN-US'>gu</span>á去嫁矣！」</span></p>

<p><span style='font-family:新細明體,serif'>「素面，<span lang='EN-US'>l</span>í<span lang='EN-US'>……</span>」</span></p>

<p><span style='font-family:新細明體,serif'>望山向前欲牽素面的手，素面閃避拒絕。</span></p>

<p><span style='font-family:新細明體,serif'>「望山，<span lang='EN-US'>l</span>í<span lang='EN-US'>gu</span>á這馬<span lang='EN-US'>……</span>總是，今仔日<span lang='EN-US'>gu</span>á來，會當閣看著<span lang='EN-US'>l</span>í，心也甘願矣，以後<span lang='EN-US'>lán</span>就見袂著面矣，以前住這邊廳，住這府中<span lang='EN-US'>……</span>全部攏過去－<span lang='EN-US'>gu</span>á也思念總制爺，<span lang='EN-US'>gu</span>á也思念監國夫人，<span lang='EN-US'>l</span>í<span lang='EN-US'>……l</span>í為總制爺去做<span lang='EN-US'>i</span>交代的代誌是應該的。望山，<span lang='EN-US'>l</span>í應該去做的。<span lang='EN-US'>gu</span>á<span lang='EN-US'>……gu</span>á欲轉去矣。」</span></p>

<p><span style='font-family:新細明體,serif'>望山提起油燈，引素面來後門，送<span lang='EN-US'>i</span>出門外。素面無愛<span lang='EN-US'>i</span>送，大步向前，望山恬恬徛佇烏暗中，恬恬徛真久。</span></p>

<p><span style='font-family:新細明體,serif' lang='EN-US'> </span></p>

<p><b><span style='font-family:新細明體,serif' lang='EN-US'>20. </span></b><b><span style='font-family:新細明體,serif'>桌面手形</span></b></p>

<p><span style='font-family:新細明體,serif' lang='EN-US'> </span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>一夜昏頭昏腦，睏醒了後望山感覺規身軀無力。<span lang='EN-US'>i</span>猶未洗過手面，就沓沓仔行去邊廳。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>這幾工停止了壯丁操練，予<span lang='EN-US'>in</span>家己轉去整理田園。天氣漸熱，田園的作物開始採收，遮的壯丁攏捌紮薯藤、菜子抑是豆莢轉去傳種，<span lang='EN-US'>in</span>採收了後，會閣分送別人。有一寡壯丁答應欲送番薯佮生菜予望山，望山本來想講收到了後轉送予郭舵公，這馬郭舵公一家人欲搬去安平馮府，<span lang='EN-US'>in</span>袂閣稀罕遮的粗俗食物矣。</span></p>

<p><span lang='NL'>(P.214)</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>昨昏素面來，看<span lang='EN-US'>i</span>瘦真濟。望山家己也瘦矣，最近食物件食無好，今仔日透早更加無胃口，所以無食早餐。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>昨暗素面素面佇這邊廳講<span lang='EN-US'>in</span>以後就見袂到面矣。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>望山心頭沉重，沓沓仔行向桌邊，想著昨暗素面佇遮的行為佮講話。<span lang='EN-US'>i</span>看著桌頭有留一寡仔凌亂的手印。素面昨日手摸桌仔，責備廳內塗粉傷濟，<span lang='EN-US'>i</span>一向愛清氣，以前無代誌通做，就掃塗跤洗窗仔，提桌布拭拭，這馬看這邊廳攏是塗粉，自然會嫌垃圾矣。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>桌仔頂有一个完整的手印，這是昨暝素面囥佇桌仔頂的手形。素面的手形，望山當然會記得，<span lang='EN-US'>i</span>彼雙手，雖然因為工作骨力有淡薄仔粗糙，但是手指頭仔長佮結實，手底肥軟有力，比啥人的手攏好看，望山毋但看過，閣牽過。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>這桌頂留的是<span lang='EN-US'>i</span>倒手的手形。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>望山伸出正手囥佇桌面，將素面手形崁牢，大力揤一下。桌頂彼小小的手形已經消失無去，變成一个粗大的手形。素面的手形已經予望山的手形崁去矣。望山共<span lang='EN-US'>i</span>的正手攑起來，看家己的手底，手底攏是塗粉。</span></p>

<p><span style='font-family:新細明體,serif' lang='EN-US'>    i</span><span style='font-family:新細明體,serif'>伸過倒手拭塗粉，倒手閣猶未拭，就雄雄停起來。<span lang='EN-US'>i</span>用目睭恬恬看著正手手底，看一睏仔，就停起來無拭。<span lang='EN-US'>i</span>先將倒手囥落來，正手輕輕握成拳，若相牽著素面的小手仝款，將<span lang='EN-US'>i</span>握牢牢，沓沓仔行出邊廳。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>拄出去到中廳，就聽著有人喊<span lang='EN-US'>i</span>講話：</span></p>

<p><span lang='EN-US'>(P.215)</span></p>

<p><span style='font-family:新細明體,serif'>「望山，外口有一个查某囡仔，啼啼哭哭，講欲揣<span lang='EN-US'>l</span>í。」</span></p>

<p><span style='font-family:新細明體,serif'>素面來矣？<span lang='EN-US'>i</span>哪會這馬閣來矣？</span></p>

<p><span style='font-family:新細明體,serif'>望山趕緊走出去，一看毋是素面，是順風，順風看著望山，放聲哭，望山緊去共搝牢，捒<span lang='EN-US'>i</span>出去大門，來到路邊，問<span lang='EN-US'>i</span>為啥物哭？</span></p>

<p><span style='font-family:新細明體,serif'>「<span lang='EN-US'>gu</span>á<span lang='EN-US'>……</span></span><span style='font-size:11.0pt;font-family:微軟正黑體,sans-serif' lang='EN-US'>gu</span><span style='font-size:11.0pt;font-family:微軟正黑體,sans-serif'>á<span lang='EN-US'>n</span></span><span style='font-family:新細明體,serif'>阿兄予刣矣！<span lang='EN-US'>lín</span>劉國軒刣的！」</span></p>

<p><span style='font-family:新細明體,serif'>「啥物？劉將軍刣東南兄？哪會刣<span lang='EN-US'>i</span>？」</span></p>

<p><span style='font-family:新細明體,serif'>順風毋閣哭矣。</span></p>

<p><span style='font-family:新細明體,serif'>「劉國軒去澎湖，</span><span style='font-size:11.0pt;font-family:微軟正黑體,sans-serif' lang='EN-US'>gu</span><span style='font-size:11.0pt;font-family:微軟正黑體,sans-serif'>á<span lang='EN-US'>n</span></span><span style='font-family:新細明體,serif'>阿兄得失</span><span style='font-family:新細明體,serif' lang='EN-US'>i</span><span style='font-family:新細明體,serif'>，<span lang='EN-US'>i</span>予</span><span style='font-family:新細明體,serif'>刣死矣－阿兄的朋友共<span lang='EN-US'>i</span>的屍體運轉來矣，這馬停佇大井頭岸邊。望山兄，<span lang='EN-US'>gu</span>á驚啊！阿兄竟然死矣！素面姐閣佇岸邊哭</span><span style='font-size:11.0pt;font-family:微軟正黑體,sans-serif' lang='EN-US'>gu</span><span style='font-size:11.0pt;font-family:微軟正黑體,sans-serif'>á<span lang='EN-US'>n</span></span><span style='font-family:新細明體,serif'>阿兄，阿爸叫<span lang='EN-US'>gu</span>á來揣<span lang='EN-US'>l</span>í。」</span></p>

<p><span style='font-family:新細明體,serif'>「</span><span style='font-family:新細明體,serif' lang='NL'>l</span><span style='font-family:新細明體,serif'>á<span lang='NL'>n</span></span><span style='font-family:新細明體,serif'>就去大井頭。」</span></p>

<p><span style='font-family:新細明體,serif'>兩人著急過去。一路上順風閣繼續對望山講，今仔日透早<span lang='EN-US'>in</span>猶未起來，有一个鎮兵來叫門，郭舵公認得<span lang='EN-US'>i</span>是東南的朋友，彼个人講東南調去澎湖，是佮劉國軒<span lang='EN-US'>in</span>仝時過溝去的，去到澎湖了後，劉國軒看著澎湖的防務無做好，就下令各鎮駐兵沿海造壁，因為澎湖磚仔石頭真少，所以工程的速度真慢，劉國軒性地無好，定定受氣，<span lang='EN-US'>i</span>見著有人怠慢，就責備。彼日東南拄仔好停工休睏，佮朋友坐咧講話，拄好劉國軒巡查經過，責備<span lang='EN-US'>in</span>怠工，東南只出聲爭辯幾句，就予劉國軒叫手下當場刣死。</span></p>

<p><span lang='EN-US'>(P.216)</span></p>

<p><span style='font-family:新細明體,serif'>「劉國軒轉來台灣了後，阿兄的朋友也欲轉來，就順紲將阿兄的屍體搬轉來，囥佇大井頭岸邊。阿爸</span><span style='font-family:新細明體,serif' lang='EN-US'>tshu</span><span style='font-family:新細明體,serif' lang='EN-US'>ā</span><span style='font-size:11.0pt;font-family:微軟正黑體,sans-serif' lang='EN-US'>gu</span><span style='font-size:11.0pt;font-family:微軟正黑體,sans-serif'>á<span lang='EN-US'>n</span></span><span style='font-family:新細明體,serif'>去領屍，翁先生無佇厝，阿爸叫應貞去揣<span lang='EN-US'>i</span>轉來唸經，較<span lang='EN-US'>gu</span>á來請<span lang='EN-US'>l</span>í鬥相共。」</span></p>

<p><span style='font-family:新細明體,serif'>順風一爿行一爿講，氣喘袂停，停一睏仔，閣講：</span></p>

<p><span style='font-family:新細明體,serif'>「望山兄，<span lang='EN-US'>l</span>í敢有熟似一个叫謝大虎的士兵－將軍府的？」</span></p>

<p><span style='font-family:新細明體,serif'>「熟似啊！<span lang='EN-US'>i</span>是劉將軍的親信隨從，人客欲出入攏愛<span lang='EN-US'>i</span></span><span style='font-family:新細明體,serif' lang='EN-US'>tshu</span><span style='font-family:新細明體,serif' lang='EN-US'>ā</span><span style='font-family:新細明體,serif'>引，府內的軍餉攏是<span lang='EN-US'>i</span>管的。</span><span style='font-family:新細明體,serif'>」</span></p>

<p><span style='font-family:新細明體,serif'>「講就是彼个人出刀刣</span><span style='font-size:11.0pt;font-family:微軟正黑體,sans-serif' lang='EN-US'>gu</span><span style='font-size:11.0pt;font-family:微軟正黑體,sans-serif'>á<span lang='EN-US'>n</span></span><span style='font-family:新細明體,serif'>阿兄的。」</span></p>

<p><span style='font-family:新細明體,serif'>「是<span lang='EN-US'>i</span>！」</span></p>

<p><span style='font-family:新細明體,serif'>兩个</span><span style='font-family:新細明體,serif'>傱</span><span style='font-family:新細明體,serif'>來到岸邊樹跤，見著草蓆崁佇屍體頂，郭舵公投低低佇燒金紙，素面跪倒哭，順風過去跪踮素面邊仔。望山先佮郭舵公打招呼，就去素面邊仔跔落，素面攑頭看<span lang='EN-US'>i</span>一眼，眼色冰冷，徙開閃避，閣頭低低哭矣。望山毋知影欲按怎開喙安慰，只好恬恬跔佇邊仔，聽素面細聲哭講：</span></p>

<p><span style='font-family:新細明體,serif'>「<span lang='EN-US'>……</span>東南兄，<span lang='EN-US'>l</span>í竟然無等<span lang='EN-US'>gu</span>á，竟然比<span lang='EN-US'>gu</span>á先走。」</span></p>

<p><span style='font-family:新細明體,serif'>望山轉去郭舵公身邊，郭舵公拭掉目屎，對<span lang='EN-US'>i</span>講：</span></p>

<p><span style='font-family:新細明體,serif'>「順風攏共<span lang='EN-US'>l</span>í講矣！許姑轉去準備桌頭祭碗，望山，<span lang='EN-US'>l</span>í替<span lang='EN-US'>gu</span>á買一具簡單的棺柴，棺柴前<span lang='EN-US'>l</span>í先替<span lang='EN-US'>gu</span>á代付一下。」</span></p>

<p><span style='font-family:新細明體,serif'>「好，<span lang='EN-US'>gu</span>á就去買。」</span></p>

<p><span lang='EN-US'>(P.217)</span></p>

<p><span style='font-family:新細明體,serif'>「今仔日，就欲入土，人手攏叫棺柴店準備好矣。應貞去揣翁先生矣。」</span></p>

<p><span style='font-family:新細明體,serif'>「<span lang='EN-US'>gu</span>á知影。」</span></p>

<p><span style='font-family:新細明體,serif'>「素面的婚期袂用拖，所以許姑講這喪事一切簡單，今仔日就欲入土－<span lang='EN-US'>l</span>í快去！」</span></p>

<p><span style='font-family:新細明體,serif'>「好。」</span></p>

<p><span style='font-family:新細明體,serif'>望山轉去紮錢，準備棺柴，共人員揣好，轉去岸邊，共東南屍體入殮，由翁七送經</span><span style='font-family:新細明體,serif' lang='EN-US'>tshu</span><span style='font-family:新細明體,serif' lang='EN-US'>ā</span><span style='font-family:新細明體,serif'>路，運去街東樹林後壁墓地入土安葬。望山看<span lang='EN-US'>in</span>一家人心情攏無相仝，既然有應貞佮翁七兩人照顧，素面閣毋肯佮<span lang='EN-US'>i</span>講話，所以送<span lang='EN-US'>in</span>轉去郭家了後，就恬恬離開。</span></p>

<p><span style='font-family:新細明體,serif'>過了幾工佇素面婚期的前一工，郭舵公來揣望山，</span><span style='font-family:新細明體,serif' lang='EN-US'>tshu</span><span style='font-family:新細明體,serif' lang='EN-US'>āi</span><span style='font-family:新細明體,serif'>到樹林內去講話，責備<span lang='EN-US'>i</span>毋佮翁七合作行刺。望山經著問講</span><span style='font-family:新細明體,serif'>：</span></p>

<p><span style='font-family:新細明體,serif'>「舵公伯也知影這件代誌？翁先生<span lang='EN-US'>i</span>按怎對<span lang='EN-US'>l</span>í講？」</span></p>

<p><span style='font-family:新細明體,serif'>「翁先生全部攏共<span lang='EN-US'>gu</span>á講矣，翁先生看著東南予刣，揣<span lang='EN-US'>gu</span>á勸<span lang='EN-US'>l</span>í佮<span lang='EN-US'>i</span>合作。<span lang='EN-US'>i</span>的計策上好，會當救素面，佮會使報<span lang='EN-US'>i</span>的私仇，如今為著東南，更加應該愛共翁先生鬥相共刣劉國軒。」</span></p>

<p><span style='font-family:新細明體,serif'>「東南兄是死了無應該<span lang='EN-US'>……</span>」</span></p>

<p><span style='font-family:新細明體,serif'>「望山，只要<span lang='EN-US'>l</span>í肯共翁先生鬥相共，共馮巧舍佮馮國軒兩人攏刣矣，<span lang='EN-US'>gu</span>á保證逼許姑共素面嫁予<span lang='EN-US'>l</span>í。」</span></p>

<p><span lang='EN-US'>(P.218)</span></p>

<p><span style='font-family:新細明體,serif'>當日下晡，望山閣去樹林，郭舵公照約束</span><span style='font-family:新細明體,serif' lang='EN-US'>tshu</span><span style='font-family:新細明體,serif' lang='EN-US'>ā</span><span style='font-family:新細明體,serif'>翁七來，三人向樹林內行，逐家才停落來講話。郭舵公先講</span><span style='font-family:新細明體,serif'>：</span></p>

<p><span style='font-family:新細明體,serif'>「這馬<span lang='EN-US'>gu</span>á欲看翁先生的武藝，</span><span style='font-family:新細明體,serif'>刣馮某劉某攏毋是簡單的代誌！</span><span style='font-family:新細明體,serif'>」</span></p>

<p><span style='font-family:新細明體,serif'>望山講：</span></p>

<p><span style='font-family:新細明體,serif'>「<span lang='EN-US'>gu</span>á看過<span lang='EN-US'>i</span>的武藝，<span lang='EN-US'>i</span>空手佮飛劍攏真好！」</span></p>

<p><span style='font-family:新細明體,serif'>郭舵公手中提一个細个布袋，<span lang='EN-US'>i</span>先共布袋掛佇頭前樹枝頂懸，轉來對翁七講：</span></p>

<p><span style='font-family:新細明體,serif'>「暗殺毋是干焦靠武藝，要細膩小心，愛有精密計劃。<span lang='EN-US'>gu</span>á先看<span lang='EN-US'>l</span>í飛劍劍法，看是毋是佮<span lang='EN-US'>l</span>í講的仝款－這馬<span lang='EN-US'>l</span>í射劍！」</span></p>

<p><span style='font-family:新細明體,serif'>翁七頕頭，對靴管抽出雙劍。郭舵公退後幾步，閣對翁七講：</span></p>

<p><span style='font-family:新細明體,serif'>「對遮射劍，射彼个布袋下跤，離布袋袂用超過五寸，毋准射著布袋！」</span></p>

<p><span style='font-family:新細明體,serif'>翁七退到郭舵公身軀邊，喘一口氣，看郭舵公，閣看望山，雄雄咻一聲射出一劍，閣過手射出一劍。</span></p>

<p><span style='font-family:新細明體,serif' lang='EN-US'>   
</span><span style='font-family:新細明體,serif'>兩劍排做伙插佇細个布袋下跤，佮布袋離無到五寸。</span></p>

<p><span style='font-family:新細明體,serif'>「好劍法！」</span></p>

<p><span style='font-family:新細明體,serif'>郭舵公向前拔出劍，提佇手頂耍，翁七伸手欲討，郭舵公用倒手倒握兩劍，退後一步，伸出正手指著翁七，表現出嚴肅的表情，嚴肅問講：</span></p>

<p><span style='font-family:新細明體,serif'>「翁先生，明人無講暗話，<span lang='EN-US'>gu</span>á問<span lang='EN-US'>l</span>í，<span lang='EN-US'>l</span>í來台灣本來欲做啥物的？」</span></p>

<p><span lang='EN-US'>(P.219)</span></p>

<p><span style='font-family:新細明體,serif'>翁七目睭變大蕊，停一睏仔，冷靜回答：</span></p>

<p><span style='font-family:新細明體,serif'>「<span lang='EN-US'>gu</span>á出家人<span lang='EN-US'>……</span>」</span></p>

<p><span style='font-family:新細明體,serif'>郭舵公搖頭搶講：</span></p>

<p><span style='font-family:新細明體,serif'>「<span lang='EN-US'>gu</span>á看<span lang='EN-US'>l</span>í毋是出家人，這雙劍也毋是日本劍。<span lang='EN-US'>gu</span>á東洋西洋的武器賣的用的，毋知看過偌濟，日本短劍毋是按呢，<span lang='EN-US'>l</span>í騙會著望山，騙袂著<span lang='EN-US'>gu</span>á－<span lang='EN-US'>l</span>í<span lang='EN-US'>……</span>」</span></p>

<p><span style='font-family:新細明體,serif' lang='EN-US'>i</span><span style='font-family:新細明體,serif'>指翁七的光頭，繼續講：</span></p>

<p><span style='font-family:新細明體,serif'>「<span lang='EN-US'>……l</span>í也毋是真正的和尚。彼工東南入土安葬，<span lang='EN-US'>l</span>í唸遐啥物經？<span lang='EN-US'>l</span>í騙會著少年人，騙袂著<span lang='EN-US'>gu</span>á老人。<span lang='EN-US'>l</span>í老實講！」</span></p>

<p><span style='font-family:新細明體,serif'>郭舵公伸出倒手，共劍還予翁七。翁七將劍收起來，沓沓跔落去插佇靴管，順勢跪佇郭舵公面前，講：</span></p>

<p><span style='font-family:新細明體,serif'>「多謝郭舵公寬容。<span lang='EN-US'>gu</span>á無意騙<span lang='EN-US'>lín</span>，<span lang='EN-US'>gu</span>á確實毋是出家人，<span lang='EN-US'>gu</span>á來台灣是欲刣劉國軒，是欲報殺父之仇的。<span lang='EN-US'>i</span>刣部下一點仔就無留情，就像<span lang='EN-US'>i</span>刣東南仝款，非常殘暴。」</span></p>

<p><span style='font-family:新細明體,serif'>「嗯！」</span></p>

<p><span style='font-family:新細明體,serif'>「阿那出家<span lang='EN-US'>……gu</span>á是臨時剃頭的。<span lang='EN-US'>gu</span>á本來蹛佇福州，因為滿清規定前額愛剃光，干焦留後壁髮辮，毋留全髮，<span lang='EN-US'>gu</span>á若直接入台灣，逐家攏知影<span lang='EN-US'>gu</span>á是唐山來的，所以乾脆剃光做和尚<span lang='EN-US'>……</span>」</span></p>

<p><span style='font-family:新細明體,serif'>望山插喙講：</span></p>

<p><span lang='EN-US'>(P.220)</span></p>

<p><span style='font-family:新細明體,serif'>「毋過，應貞兄<span lang='EN-US'>i</span>敢毋是留全髮？」</span></p>

<p><span style='font-family:新細明體,serif'>「是，聽<span lang='EN-US'>i</span>講<span lang='EN-US'>i</span>佇岸邊等幾個月，頭毛留長才過來台灣，<span lang='EN-US'>gu</span>á佇福州袂當按呢做！<span lang='EN-US'>gu</span>á一到日本，就來台灣，袂用等頭毛留長，而且<span lang='EN-US'>gu</span>á打扮和尚，有真濟方便。」</span></p>

<p><span style='font-family:新細明體,serif'>郭舵公聽<span lang='EN-US'>i</span>的話，滿意</span><span style='font-family:新細明體,serif'>頕頭講：</span></p>

<p><span style='font-family:新細明體,serif'>「好，<span lang='EN-US'>gu</span>á知影矣，<span lang='EN-US'>l</span>í起來！」</span></p>

<p><span style='font-family:新細明體,serif'>翁七徛起來了後，郭舵公對望山講：</span></p>

<p><span style='font-family:新細明體,serif'>「既然按呢，翁先生是真正有意欲刣劉國軒的，望山<span lang='EN-US'>l</span>í應該佮<span lang='EN-US'>i</span>合作，先刣馮巧舍，閣刣劉國軒。」</span></p>

<p><span style='font-family:新細明體,serif' lang='EN-US'>i</span><span style='font-family:新細明體,serif'>對兩人講：</span></p>

<p><span style='font-family:新細明體,serif'>「今暗馮巧舍欲來看素面，等一下去將軍府見劉國軒。<span lang='EN-US'>Lín</span>欲下手，今仔日暗時下手上好，過了今仔日暗時，就救無著素面－來，翁先生<span lang='EN-US'>l</span>í來！」</span></p>

<p><span style='font-family:新細明體,serif'>郭舵公對樹枝頂懸將布袋提落來，拍開提出一隻短鎗，望山好奇向前去看，郭舵公對翁七講：</span></p>

<p><span style='font-family:新細明體,serif'>「這是<span lang='EN-US'>guán</span>對南洋紮轉來的短鎗，頂擺<span lang='EN-US'>guán</span>紮四枝，其他三枝予馮府搶去，<span lang='EN-US'>gu</span>á看過馮巧舍身上紮一枝，形式長短攏閣這枝相仝，<span lang='EN-US'>l</span>í翁七有短劍，是拍袂過<span lang='EN-US'>i</span>短鎗的。<span lang='EN-US'>gu</span>á這鎗借予<span lang='EN-US'>i</span>－多予<span lang='EN-US'>l</span>í幾粒</span><span style='font-family:新細明體,serif'>銃子</span><span style='font-family:新細明體,serif'>，<span lang='EN-US'>l</span>í這馬就佇遮練鎗，鎗佮劍攏紮佇身上，細膩行事，事成了後愛共鎗藏好還<span lang='EN-US'>gu</span>á。萬一失手予掠去，袂提起是<span lang='EN-US'>gu</span>á將鎗交予<span lang='EN-US'>l</span>í的。」</span></p>

<p><span lang='EN-US'>(P.221)</span></p>

<p><span style='font-family:新細明體,serif'>「望山，<span lang='EN-US'>l</span>í陪翁先生佇遮練鎗，小心討論今暗欲按怎下手。既然翁先生講一定愛等馮巧舍入將軍府才下手，按呢今暗是難得的機會矣－彼馮巧舍今仔日暗時食飯了後才會來<span lang='EN-US'>guán</span>兜，照林有生的話，<span lang='EN-US'>i</span>只來送禮就走，閣愛去街仔內辦事，然後入將軍府去見劉國軒。今仔日<span lang='EN-US'>i</span>公私攏無閒，佇將軍府袂停傷久，<span lang='EN-US'>lín</span>欲按怎設計，小心設計！」</span></p>

<p><span style='font-family:新細明體,serif'>兩人應好，郭舵公閣叫望山去邊仔講話：</span></p>

<p><span style='font-family:新細明體,serif'>「馮巧舍今仔日暗時予刣，明日就袂來迎娶，<span lang='EN-US'>l</span>í為著避嫌，袂使隨去揣素面－素面最近心情平靜，雖然冷淡，煞攏聽許姑的話，認真裁做新衫，<span lang='EN-US'>lán</span>就毋免驚動<span lang='EN-US'>i</span>，這馬許姑佇陪<span lang='EN-US'>i</span></span><span style='font-family:新細明體,serif'>化妝</span><span style='font-family:新細明體,serif'>，等馮巧舍來，明日<span lang='EN-US'>i</span>知影馮巧舍死矣，自然會知影<span lang='EN-US'>l</span>í共翁先生出力鬥相共的，<span lang='EN-US'>i</span>會了解的，過幾工等風聲過矣，<span lang='EN-US'>gu</span>á會叫順風揣<span lang='EN-US'>l</span>í去佮<span lang='EN-US'>i</span>見面－<span lang='EN-US'>l</span>í放心，<span lang='EN-US'>gu</span>á會照顧<span lang='EN-US'>i</span>。素面猶是欲做<span lang='EN-US'>l</span>í牽手的。」</span></p>

<p><span style='font-family:新細明體,serif'>「多謝舵公伯！」</span></p>

<p><span style='font-family:新細明體,serif'>「好。<span lang='EN-US'>l</span>í陪翁先生練鎗，<span lang='EN-US'>gu</span>á先走矣。」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>郭舵公提起細个布包，留一寡仔</span><span style='font-family:新細明體,serif'>銃子</span><span style='font-family:新細明體,serif'>，共其他的</span><span style='font-family:新細明體,serif'>袋仔銃子詳細包好，告別兩人，家己轉去厝。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>翁七裝好銃子，佇樹林內試射幾發，短鎗合用，<span lang='EN-US'>i</span>表示滿意，閣練幾鎗，將槍收入去衫內底，</span><span style='font-family:新細明體,serif'>搝望山坐佇樹仔跤，指塗跤，對<span lang='EN-US'>i</span>講：</span></p>

<p><span style='font-family:新細明體,serif'>「這馬<span lang='EN-US'>l</span>í將將軍府內的門戶房間畫予<span lang='EN-US'>gu</span>á看！」</span></p>

<p><span style='font-family:新細明體,serif'>望山提起樹枝，用跤掰平沙塗，小心畫著將軍府的牆圍門戶，一爿畫，一爿說明。</span></p>

<p><span lang='EN-US'>(P.222)</span></p>

<p><span style='font-family:新細明體,serif'>翁七問：</span></p>

<p><span style='font-family:新細明體,serif'>「敢有空房無人出入的？」</span></p>

<p><span style='font-family:新細明體,serif'>「這爿！這邊廳這馬無人用！」</span></p>

<p><span style='font-family:新細明體,serif'>「後壁有幾个門？」</span></p>

<p><span style='font-family:新細明體,serif'>「後門真多，這爿灶跤後壁有，井邊這爿也有<span lang='EN-US'>……</span>這後壁壁真低，跳一下就過去。出邊廳，沿路對這个壁邊走，無人看會著！」</span></p>

<p><span style='font-family:新細明體,serif'>「守衛的軍士？」</span></p>

<p><span style='font-family:新細明體,serif'>「攏佇中廳佮前門。」</span></p>

<p><span style='font-family:新細明體,serif'>「這<span lang='EN-US'>……</span>對大門到中廳這段路－<span lang='EN-US'>l</span>í敢會當佇馮巧舍到中廳進前，引<span lang='EN-US'>i</span>去邊廳？」</span></p>

<p><span style='font-family:新細明體,serif'>「袂當，人客來見劉將軍的時陣，攏是<span lang='EN-US'>i</span>的親信謝大虎出來迎人客入去的。」</span></p>

<p><span style='font-family:新細明體,serif'>「按呢謝大虎敢會一直陪佇劉將軍身邊？」</span></p>

<p><span style='font-family:新細明體,serif'>「是－敢愛引馮巧舍去邊廳？」</span></p>

<p><span style='font-family:新細明體,serif'>「是。」</span></p>

<p><span style='font-family:新細明體,serif'>「這欲按怎引？」</span></p>

<p><span style='font-family:新細明體,serif'>「來，<span lang='EN-US'>gu</span>á教<span lang='EN-US'>l</span>í按怎引<span lang='EN-US'>i……</span>」</span></p>

<p><span style='font-family:新細明體,serif'>兩人小心計劃一切細節，翁七閣問明劉國軒起居接客習慣，詳細講好，兩人佇街仔內食過飯，天烏，望山才</span><span style='font-family:新細明體,serif' lang='EN-US'>tshu</span><span style='font-family:新細明體,serif' lang='EN-US'>ā</span><span style='font-family:新細明體,serif'>翁七偷偷對後面的壁進去將軍府。</span></p>

<p><span lang='EN-US'>(P.223)</span></p>

<p><span style='font-family:新細明體,serif' lang='EN-US'> </span></p>

<p><b><span style='font-family:新細明體,serif' lang='EN-US'>21. </span></b><b><span style='font-family:新細明體,serif'>獻衫問爸</span></b></p>

<p><span style='font-family:新細明體,serif' lang='EN-US'> </span></p>

<p><span style='font-family:新細明體,serif'>馮巧舍將茶碗囥落來，徛起來整理衫，將腰邊的佩劍扶好，手提劍柄，向逐家告辭。郭舵公沓沓仔徛起來，目睭無看馮巧舍標俊的面，干焦看<span lang='EN-US'>i</span>腰邊的長劍，素面也戇戇看著彼枝劍，並無動作。許姑佇<span lang='EN-US'>i</span>後壁捒一下，講：</span></p>

<p><span style='font-family:新細明體,serif'>「素面，送客啊！送馮巧舍出門啊！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面才徛起來，眼光徙開，向頂面去看馮巧舍的面，馮巧舍喙笑目笑認真看素面，<span lang='EN-US'>i</span>的笑容輕鬆快樂，予人歡喜。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>馮巧舍伸出正手比門口，向前一步，猶原看素面，意思素面做伙行。素面吐一口氣，並無開喙，沓沓仔行去門邊，看外口。許姑佇後壁講：</span></p>

<p><span style='font-family:新細明體,serif'>「送馮巧舍一段路啊！兩人出去行行啊－順風啊，將<span lang='EN-US'>l</span>í房間內素面姐的新衫提出來啊！」</span></p>

<p><span style='font-family:新細明體,serif'>許姑歡喜緊張，雙手動來動去，兩跤轉踅，一爿行去素面身軀邊，偷偷對<span lang='EN-US'>i</span>講：</span></p>

<p><span style='font-family:新細明體,serif'>「明仔載就欲過去矣，<span lang='EN-US'>l</span>í有啥物欲問的，有啥物欲交代的，這馬共馮巧舍問清楚講清楚，過去才方便啊！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面閣吐一口氣，踅頭看馮巧舍。馮巧舍拄佮郭舵公講過話，踅身來到素面邊仔，順風已經將衫提來，許姑接過，替素面穿起來，捒<span lang='EN-US'>i</span>出門。素面踏出一步，閣收轉來，越頭對許姑講：</span></p>

<p><span lang='EN-US'>(P.224)</span></p>

<p><span style='font-family:新細明體,serif'>「落過雨，塗跤攏是澹的！」</span></p>

<p><span style='font-family:新細明體,serif'>「經新鞋垃圾？按呢<span lang='EN-US'>……</span>」</span></p>

<p><span style='font-family:新細明體,serif'>「<span lang='EN-US'>gu</span>á欲換柴屐！」</span></p>

<p><span style='font-family:新細明體,serif'>順風緊去提來柴屐，素面回桌邊褪鞋穿柴屐，頭低低出門，馮巧舍猶閣佇聽許姑吩咐，林有生兩人早佇門外等，無偌久，馮巧舍出門趕來，徛到素面邊仔，素面無看馮巧舍，<span lang='EN-US'>i</span>攑頭去看天。</span></p>

<p><span style='font-family:新細明體,serif'>天上有月，月拄過中天，烏雲漸漸散開，走出上弦彎月，星也出來矣。</span></p>

<p><span style='font-family:新細明體,serif'>一陣風吹過來，素面吸一口氣，風是溫暖的，穿這外衫傷熱矣。</span></p>

<p><span style='font-family:新細明體,serif'>馮巧舍身手過來握<span lang='EN-US'>i</span>的手，大力扶<span lang='EN-US'>i</span>向前行。馮巧舍手出力，透過衫，予<span lang='EN-US'>i</span>手受著壓逼艱苦。</span></p>

<p><span style='font-family:新細明體,serif'>「路滑，素面<span lang='EN-US'>l</span>í腳步愛小心啊－<span lang='EN-US'>l</span>í這柴屐舊矣，<span lang='EN-US'>gu</span>á毋知<span lang='EN-US'>l</span>í愛穿柴屐，<span lang='EN-US'>gu</span>á轉去叫人替<span lang='EN-US'>l</span>í做兩三雙新柴屐！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面小心行路，頭低低看掠<span lang='EN-US'>i</span>手的馮巧舍的正手，然後攑頭看馮巧舍，馮巧舍仝款佇咧笑，月光無明，看無啥清楚，但是看會出<span lang='EN-US'>i</span>佇笑。<span lang='EN-US'>i</span>閣越頭看後壁，林有生兩人遠遠綴佇五六步外，看袂清<span lang='EN-US'>in</span>的面容。</span></p>

<p><span style='font-family:新細明體,serif' lang='EN-US'>    i</span><span style='font-family:新細明體,serif'>感覺真無自在，尤其是倒手予握牢，予<span lang='EN-US'>i</span>跤手攏無自然。</span></p>

<p><span lang='EN-US'>(P.225)</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>突然間馮巧舍手往下面去，握<span lang='EN-US'>i</span>的手底，大力握的，然後伸頭倚過來講：<span lang='EN-US'>  </span>「素面，<span lang='EN-US'>l</span>í今仔日面色無好看，是毋是最近傷忝的關係？<span lang='EN-US'>l</span>í愛多休睏啊！<span lang='EN-US'>gu</span>á一直無時間來揣<span lang='EN-US'>l</span>í，是因為公事無閒啊！以後<span lang='EN-US'>lán</span>就日夜蹛做伙，<span lang='EN-US'>gu</span>á會定定照顧<span lang='EN-US'>l</span>í，<span lang='EN-US'>l</span>í毋免煩惱啥物啊！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面想欲收轉來手，毋過馮巧舍握真絚。素面無法度掙脫<span lang='EN-US'>i</span>的把握，心中無歡喜，一陣寒流流過身上，<span lang='EN-US'>i</span>目眉敆做伙忍耐，身軀畏寒起來。</span></p>

<p><span style='font-family:新細明體,serif'>「素面！」</span></p>

<p><span style='font-family:新細明體,serif'>「唔？」</span></p>

<p><span style='font-family:新細明體,serif'>「聽許姑講，<span lang='EN-US'>l</span>í一向做代誌骨力，<span lang='EN-US'>l</span>í這雙手果然有淡薄仔粗，以後佇<span lang='EN-US'>guán</span>兜，<span lang='EN-US'>l</span>í毋免做工課，<span lang='EN-US'>l</span>í免閣遐爾辛苦，<span lang='EN-US'>l</span>í會真好命，<span lang='EN-US'>l</span>í的手袂閣遮爾粗！」</span></p>

<p><span style='font-family:新細明體,serif'>素面無回答，馮巧舍搝<span lang='EN-US'>i</span>的手，用倒手輕輕摸咧，素面大力搝轉來，馮巧舍才共倒手囥落來，猶原用正手握牢。</span></p>

<p><span style='font-family:新細明體,serif'>「素面，許姑叫<span lang='EN-US'>gu</span>á娶<span lang='EN-US'>l</span>í袂當冷落<span lang='EN-US'>l</span>í，講<span lang='EN-US'>l</span>í是愛人疼惜的查某囡仔。<span lang='EN-US'>l</span>í放心好矣，<span lang='EN-US'>gu</span>á會定定佮<span lang='EN-US'>l</span>í做伙。<span lang='EN-US'>guán</span>兜雖然有一妻二妾，但是<span lang='EN-US'>gu</span>á看<span lang='EN-US'>in</span>攏彼袂過<span lang='EN-US'>l</span>í，<span lang='EN-US'>gu</span>á會愛佮<span lang='EN-US'>l</span>í做伙－<span lang='EN-US'>in</span>袂講話，只有真姑<span lang='EN-US'>……</span>」</span></p>

<p><span style='font-family:新細明體,serif'>素面越頭看馮巧舍一眼，聽<span lang='EN-US'>i</span>閣講：</span></p>

<p><span style='font-family:新細明體,serif'>「<span lang='EN-US'>……</span>真姑比較較愛講話。<span lang='EN-US'>guán</span>某是無管<span lang='EN-US'>gu</span>á的，<span lang='EN-US'>gu</span>á去真姑做二房，<span lang='EN-US'>i</span>也無講啥物。真姑喙舌較厲害，<span lang='EN-US'>gu</span>á閣娶第三房時，大某無講話，真姑吵鬧一段時間，定定欺負三房。這擺欲娶<span lang='EN-US'>l</span>í，<span lang='EN-US'>in</span>兩人攏無講話，干焦真姑一个踮遐講東講西，真正討厭！」</span></p>

<p><span lang='EN-US'>(P.226)</span></p>

<p><span style='font-family:新細明體,serif'>馮巧舍捻一下素面的手閣講：</span></p>

<p><span style='font-family:新細明體,serif'>「毋過，<span lang='EN-US'>i</span>講歸講，莫插<span lang='EN-US'>i</span>就好矣，若毋是<span lang='EN-US'>in</span>兜有一寡仔權勢，<span lang='EN-US'>i</span>閣講<span lang='EN-US'>gu</span>á就趕<span lang='EN-US'>i</span>轉去。<span lang='EN-US'>l</span>í千萬毋通佮<span lang='EN-US'>i</span>鬧喙，敢知影？<span lang='EN-US'>l</span>í叫<span lang='EN-US'>i</span>『二姐』－『大姐』、『二姐』、『三姐』，按呢排咧叫－袂當叫<span lang='EN-US'>i</span>真姑。萬一<span lang='EN-US'>i</span>對<span lang='EN-US'>l</span>í講啥物話，<span lang='EN-US'>l</span>í袂使應轉去，<span lang='EN-US'>l</span>í干焦共<span lang='EN-US'>gu</span>á講，由<span lang='EN-US'>gu</span>á來應付，敢知影？叫<span lang='EN-US'>i</span>『二姐』，<span lang='EN-US'>l</span>í是『四姐』<span lang='EN-US'>……</span>」</span></p>

<p><span style='font-family:新細明體,serif'>素面抽一口氣，猶原無講話。馮巧舍閣講：</span></p>

<p><span style='font-family:新細明體,serif'>「<span lang='EN-US'>……</span>新房新床攏準備假真周全，包<span lang='EN-US'>l</span>í滿意。素面！」</span></p>

<p><span style='font-family:新細明體,serif'>「嗯！」</span></p>

<p><span style='font-family:新細明體,serif'>「<span lang='EN-US'>gu</span>á房間內準備真濟西洋美酒，遮的美酒攏是對暹羅紮轉來的，是舵公伯的船運轉來的，<span lang='EN-US'>l</span>í知影，是這擺運轉來的。」</span></p>

<p><span style='font-family:新細明體,serif'>「<span lang='EN-US'>gu</span>á知影。」</span></p>

<p><span style='font-family:新細明體,serif'>素面頭低低去看馮巧舍左手握的長劍。<span lang='EN-US'>i</span>一直佇咧想郭舵公所講的馮巧舍<span lang='EN-US'>tshuā</span>兵搶貨船的代誌。<span lang='EN-US'>i</span>就是揮這枝劍！</span></p>

<p><span style='font-family:新細明體,serif'>馮巧舍閣講：</span></p>

<p><span style='font-family:新細明體,serif'>「<span lang='EN-US'>gu</span>á閣有真濟金銀寶貝送<span lang='EN-US'>l</span>í－明仔載暗時<span lang='EN-US'>l</span>í就看會著。」</span></p>

<p><span style='font-family:新細明體,serif'>送一段路，素面停落來，馮巧舍講：</span></p>

<p><span lang='EN-US'>(P.227)</span></p>

<p><span style='font-family:新細明體,serif'>「好！<span lang='EN-US'>l</span>í轉去！今仔日按時好好休睏－<span lang='EN-US'>gu</span>á閣愛去街仔內一逝。」</span></p>

<p><span style='font-family:新細明體,serif'>馮巧舍將素面的手囥落，身守佇<span lang='EN-US'>i</span>的倒面挲一下摸一下，閣講：</span></p>

<p><span style='font-family:新細明體,serif'>「閣忍耐一暗，明仔暗－素面，明仔暗<span lang='EN-US'>gu</span>á就會使佮<span lang='EN-US'>l</span>í仝床矣！」</span></p>

<p><span style='font-family:新細明體,serif' lang='EN-US'> </span></p>

<p><span style='font-family:新細明體,serif' lang='EN-US'> </span></p>

<p><span style='font-family:新細明體,serif'>馮巧舍<span lang='EN-US'>in</span>走了後，素面並無馬上轉去厝。<span lang='EN-US'>i</span>徛佇月下，身手摸倒面，共倒手囥佇唇邊歕一下，用手閣拭一下倒面，拭咧拭咧，拭著目屎。</span></p>

<p><span style='font-family:新細明體,serif'>毋知啥物時陣<span lang='EN-US'>i</span>滿面攏是目屎矣。</span></p>

<p><span style='font-family:新細明體,serif'>「『四姐』！哼！照牌大姐、二姐<span lang='EN-US'>……</span>四姐！哼<span lang='EN-US'>……</span>」</span></p>

<p><span style='font-family:新細明體,serif' lang='EN-US'>i</span><span style='font-family:新細明體,serif'>徙跤行向港邊。</span></p>

<p><span style='font-family:新細明體,serif'>「<span lang='EN-US'>……</span>閣會有五姐、六姐<span lang='EN-US'>……</span>哼！」</span></p>

<p><span style='font-family:新細明體,serif' lang='EN-US'>    i</span><span style='font-family:新細明體,serif'>行向大井頭岸邊。雖然月光無明，因為是定定佇行的路，所以<span lang='EN-US'>i</span>一步一步大膽行落去。夜來四周圍清靜，干焦有當時仔跤底柴屐踢著石頭，發出沉重的聲。</span></p>

<p><span style='font-family:新細明體,serif' lang='EN-US'>    i</span><span style='font-family:新細明體,serif'>感覺倒手佮倒面垃圾討厭，予<span lang='EN-US'>i</span>感覺真艱苦，規个人規身軀攏感覺煩，就共衫褪落來，用雙手抱佇胸坎前，佇衫頂拭掉面上的目屎，閣用正手搝手䘼一直拭倒面，也拭倒手。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>彼討厭的感覺拭袂掉－這新衫也是馮巧舍送的，閣<span lang='EN-US'>i</span>的手仝款討厭。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>－除了望山，無人捌牽過<span lang='EN-US'>gu</span>á的手！</span></p>

<p><span lang='EN-US'>(P.228)</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>－除了望山，無人會當摸<span lang='EN-US'>gu</span>á的面。</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「<span lang='EN-US'>……</span>『明仔暗<span lang='EN-US'>gu</span>á就會使佮<span lang='EN-US'>l</span>í仝床矣！』<span lang='EN-US'>……</span>哼！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面一路哼聲吐氣，大力吐幾口氣，已經行到港邊。<span lang='EN-US'>i</span>行落去堤防，行入去水內。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>潮水佇退去，干焦退一寡仔，干焦走出一細段的海沙埔。</span></p>

<p><span style='font-family:新細明體,serif' lang='EN-US'>    i</span><span style='font-family:新細明體,serif'>向水一直行，等水淹過柴屐了後，才向腰身出倒手佇水中劃幾下，舀<span lang='EN-US'>i</span>寡仔水去洗倒面。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>只有海水會當洗去彼種感覺。洗過海水後，<span lang='EN-US'>i</span>的手，<span lang='EN-US'>i</span>的面雄雄感覺清爽矣，感覺佮以前仝款清白矣。</span></p>

<p><span style='font-family:新細明體,serif' lang='EN-US'>    i</span><span style='font-family:新細明體,serif'>退轉去岸邊，揣一个所在坐落去。<span lang='EN-US'>i</span>無想欲這馬轉去，<span lang='EN-US'>i</span>的頭殼空空戇戇，愛想予清楚，愛靜落來想，共幾工來的心思，好好想清楚。假使今暗袂當想清楚，無決心，明日想欲做啥物，攏傷晏。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>明仔載暗時<span lang='EN-US'>……</span></span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面攑頭看月娘，彼孤單無伴的月娘漸漸往西去，天頂猶原無雲，只有月娘清明，恬恬掛佇西邊。下晡落小雨，這馬煞天明月亮，秋凊，明仔載是好日子<span lang='EN-US'>……</span></span></p>

<p><span style='font-family:新細明體,serif'>「『明仔暗<span lang='EN-US'>gu</span>á就會使佮<span lang='EN-US'>l</span>í仝床矣！』<span lang='EN-US'>……</span>」</span></p>

<p><span style='font-family:新細明體,serif'>－<span lang='EN-US'>gu</span>á竟然欲佮這个人仝床！</span></p>

<p><span style='font-family:新細明體,serif' lang='EN-US'>i</span><span style='font-family:新細明體,serif'>閣吐一口氣，吸一口氣，感覺面足熱，目屎一陣一陣落落來。</span></p>

<p><span lang='EN-US'>(P.229)</span></p>

<p><span style='font-family:新細明體,serif' lang='EN-US'>i</span><span style='font-family:新細明體,serif'>無動手去拭，只是戇戇坐咧想。</span></p>

<p><span style='font-family:新細明體,serif'>想<span lang='EN-US'>i</span>當年坐著舵公伯的船來台灣<span lang='EN-US'>……</span></span></p>

<p><span style='font-family:新細明體,serif'>想<span lang='EN-US'>i</span>東南兄<span lang='EN-US'>tshuā</span>出<span lang='EN-US'>tshuā</span>入<span lang='EN-US'>……</span></span></p>

<p><span style='font-family:新細明體,serif'>想<span lang='EN-US'>i</span>啼啼哭哭到總制府<span lang='EN-US'>……</span></span></p>

<p><span style='font-family:新細明體,serif'>想<span lang='EN-US'>i</span>佇總制府中熟似望山<span lang='EN-US'>……</span></span></p>

<p><span style='font-family:新細明體,serif'>－望山有<span lang='EN-US'>i</span>的心願，毋肯違背總制爺的交代，<span lang='EN-US'>i</span>毋肯<span lang='EN-US'>tshuāgu</span>á去赤山，毋肯<span lang='EN-US'>tshuāgu</span>á去南洋，毋肯<span lang='EN-US'>tshuāgu</span>á去唐山。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>毋肯<span lang='EN-US'>tshuāgu</span>á去唐山揣阿爸。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>阿爸若是隻影<span lang='EN-US'>gu</span>á嫁這馮巧舍，毋知會按怎想？<span lang='EN-US'>i</span>敢會肯？應該去問<span lang='EN-US'>i</span>。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>阿爸佇烏水溝的彼爿，對這大井頭過港出去是安平，出安平就是外海，過去是澎湖，過了烏水溝就是唐山。欲去唐山，就愛經過澎湖。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>澎湖！澎湖是東南兄死去的所在。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>東南兄佇這大井頭對<span lang='EN-US'>gu</span>á講，<span lang='EN-US'>gu</span>á若嫁馮巧舍，<span lang='EN-US'>i</span>佇澎湖戰死，做水鬼也袂甘心－</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面想著遮，緊停落來，毋敢閣想落去，頭低低覕入去衫內底哭，<span lang='EN-US'>i</span>哭袂出聲，干焦感覺滿腹痛苦。</span></p>

<p><span style='font-family:新細明體,serif' lang='EN-US'>    i</span><span style='font-family:新細明體,serif'>攑頭偷偷看台江內海的海水。</span></p>

<p><span style='font-family:新細明體,serif'>烏天暗地，無法度看清楚，干焦聽一聲一聲的波浪，有規律拍向外海去。遠遠烏暗中有一隻大洋船，彼是舵公伯的順風鳥號。</span></p>

<p><span style='font-family:新細明體,serif' lang='EN-US'> </span><span lang='EN-US'>(P.230)</span></p>

<p><span style='font-family:新細明體,serif' lang='EN-US'>     </span><span style='font-family:新細明體,serif'>－順風鳥號袂用出洋，舵公伯毋代誌通做，<span lang='EN-US'>gu</span>á陳素面嫁予馮巧舍，舵公伯、阿母佮順風小妹，逐家攏會使過了真好，<span lang='EN-US'>gu</span>á也會使過得真好<span lang='EN-US'>……</span>明仔暗有西洋美酒會當啉，明仔暗<span lang='EN-US'>……</span></span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面攑直頭認真去看港面，去看海水！</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>一直想欲袂記彼日對東南兄的誓言，煞無論按怎無法度袂記得！</span></p>

<p><span style='font-family:新細明體,serif' lang='EN-US'>    i</span><span style='font-family:新細明體,serif'>怎樣會當袂記得彼句話？</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>「<span lang='EN-US'>gu</span>á甘願佮海水做伴，也袂佮馮某仝床！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面大力徛起來，柴屐沐著塗，拖跤沉重，<span lang='EN-US'>i</span>閣行入水中，動兩跤去洗柴屐，今仔日暗時穿矣，明仔載以後就袂閣穿這雙屐沐矣！</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>－明仔暗！明仔暗<span lang='EN-US'>gu</span>á欲按怎？如今<span lang='EN-US'>gu</span>á欲按怎？為啥物無人會當共<span lang='EN-US'>gu</span>á講，共<span lang='EN-US'>gu</span>á陳素面講這馬欲按怎才好？<span lang='EN-US'>gu</span>á應該去問啥物人？</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>望山<span lang='EN-US'>i</span>袂管<span lang='EN-US'>gu</span>á的代誌矣。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>東南兄<span lang='EN-US'>……</span>愛<span lang='EN-US'>gu</span>á濟年的東南兄死矣。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>只有阿爸！唐山阿爸會按怎講咧－</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面踏跤試水，向前一步，雙手將手中的外衫提懸。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>這外衫布料是馮巧舍所送的暹羅綢巾，是淡紅色真美麗的南洋綢布。彼日裁做好了後，素面穿起來，家己感覺美麗非凡，許姑順風兩人攏呵咾，郭舵公也講好看。<span lang='EN-US'>i</span>講這布是<span lang='EN-US'>i</span>紮轉來的，佮身軀頂這領白象布仝款，是順風鳥號對南洋紮轉來的。</span></p></div></td></tr></tbody></table></div></div><br /><small>Updated on <abbr class="updated" title="2015-02-16T13:52:59.627Z">&#20108;&#26376; 16, 2015</abbr> by <span class="author"><span class="vcard"><a class="fn" href="mailto:tp6m4rmp125@gmail.com">&#38515;&#26161;&#21531;</a></span></span> (<a href="history.html">Version <span class="sites:revision">2</span></a>)</small><br /><br /></div></div></td></tr></table></body></html>