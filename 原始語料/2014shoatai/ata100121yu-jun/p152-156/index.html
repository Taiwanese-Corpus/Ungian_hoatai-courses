<html><head><title>p152-156</title></head><body><table width="100%"><tr valign="top"><td width="150px"><table><tr><th align="left">Navigation</th></tr><tr><td><small><a href="../../ata100122wen-xiu/index.html">1-ATA100122&#25991;&#29703;</a></small></td></tr><tr><td><small><a href="../../ata100121yu-jun/index.html">2-ATA100121&#26161;&#21531;</a></small></td></tr><tr><td><small><a href="../../home/index.html">2014 Spring &#33775;&#21488;&#35486;&#25991;&#23565;&#35695;</a></small></td></tr><tr><td><small><a href="../../ata100137xiao-qing/index.html">3-ATA100137&#34157;&#26228;</a></small></td></tr><tr><td><small><a href="../../qiong-yi-de-bi-ye-zuo-pin/index.html">4-&#29898;&#35516;&#30340;&#30050;&#26989;&#20316;&#21697;</a></small></td></tr><tr><td><small><a href="../../ata099109fang-ting/index.html">ATA099109&#33459;&#23159;</a></small></td></tr><tr><td><small><a href="../../ata099132ji-an/index.html">ATA099132&#31287;&#23433;</a></small></td></tr><tr><td><small><a href="../../ata099142pei-jia/index.html">ATA099142&#27803;&#22025;</a></small></td></tr><tr><td><small><a href="../../ata099186fu-lian/index.html">ATA099186&#39333;&#34030;</a></small></td></tr><tr><td><small><a href="../../ata100108jia-fang/index.html">ATA100108&#20339;&#33459;</a></small></td></tr><tr><td><small><a href="../../ata100117yi-ting/index.html">ATA100117&#34191;&#23159;</a></small></td></tr><tr><td><small><a href="../../ata100133yi-ru/index.html">ATA100133&#27449;&#33593;</a></small></td></tr><tr><td><small><a href="../../ata100137xiao-qing-1/index.html">ATA100137&#34157;&#26228;</a></small></td></tr><tr><td><small><a href="../../ata100139si-ying/index.html">ATA100139&#24605;&#31310;</a></small></td></tr><tr><td><small><a href="../../ata100142shi-ting/index.html">ATA100142&#35433;&#23159;</a></small></td></tr><tr><td><small><a href="../../ata100143ting-yun/index.html">ATA100143&#23159;&#21243;</a></small></td></tr><tr><td><small><a href="../../ata100144ya-han/index.html">ATA100144&#38597;&#28085;</a></small></td></tr><tr><td><small><a href="../../ata100145yu-xin/index.html">ATA100145&#37434;&#27427;</a></small></td></tr><tr><td><small><a href="../../ata100147guan-zhong/index.html">ATA100147&#20896;&#20013;</a></small></td></tr><tr><td><small><a href="../../ata100149pei-qi/index.html">ATA100149&#29678;&#32186;</a></small></td></tr><tr><td><small><a href="../../ata100151jia-rong/index.html">ATA100151&#20339;&#23481;</a></small></td></tr><tr><td><small><a href="../../ata100152qiong-yi/index.html">ATA100152&#29898;&#35516;</a></small></td></tr><tr><td><small><a href="../../potsdam-ke-zhang/index.html">Potsdam&#31185;&#38263;</a></small></td></tr><tr><td><small><a href="../../p189-p200/index.html">p189-p200</a></small></td></tr><tr><td><small><a href="../../hei-shui-gou282-290/index.html">&#40657;&#27700;&#28317;282-290</a></small></td></tr></table></td><td>&#160;</td><td><div class="hentry webpage" id="https://sites.google.com/feeds/content/site/2014shoatai/843589266455413485"><div><a href="../index.html">2-ATA100121&#26161;&#21531;</a> &gt; </div><h3><span class="entry-title">p152-156</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p> <span lang='EN-US'>(P.152)</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>澎湖毋但<b>船料缺乏</b>，而且<b>防務稀鬆</b>，無親像有準備欲戰爭的模樣。暹邏港內的船家船商攏聽講滿清水師就進攻澎湖，望山的阿叔自南洋吧城寄人紮批去暹邏，請人託郭舵公紮轉來台灣，<span lang='EN-US'>i</span>阿叔愛望山緊去南洋吧城－連吧城的人攏知影台灣危險，澎湖煞是按呢無要緊，無注重防衛，敢講監國爺死了後，馮爺<span lang='EN-US'>in</span>管事無用心？</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>澎湖佮台灣來往的船隻也不濟，一直到中秋過後，才拜託人紮批轉來平安<span lang='EN-US'>……</span></span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>順風鳥號總算是轉來矣。郭舵公喘了一口氣，小心將船駛過鹿耳門，彎入內港，拄阿想講欲停向安平街仔外，雄雄聽著胡舵工叫講有二隻舢板駛倚。郭舵公將<b>舵柄</b>交予胡舵公，徛去船邊看覓。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>舢板頂面攏是兵仔，坐第一位的是一位青年軍士，手中揮著長劍，向郭舵公大聲喊。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>郭舵公聽無清楚，叫舢板駛倚才閣講，舢板駛倚了後，青年軍士大聲喊：</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「駛去大井頭！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>郭舵公幌頭講：</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「大井頭水淺－為啥物愛阮停大井頭」</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「去！駛過港去！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>郭舵公雖然感覺奇怪，煞無敢拒絕，<span lang='EN-US'>i</span>越頭去看胡舵工，胡舵工也聽著，<span lang='EN-US'>i</span>等郭舵公的命令。</span></p>

<p><span lang='EN-US'>(P.153)</span></p>

<p><span style='font-family:新細明體,serif' lang='EN-US'> </span><span style='font-family:新細明體,serif'>郭舵公越頭閣轉去看彼个軍士，看<span lang='EN-US'>i</span>手中<b>揮舞</b>的長劍，知影無法度反抗，想一下，頕頭同意，胡舵公看著了後就<span lang='EN-US'>tshuā</span>船過港去。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>沈總管無偌久起來責問為啥物駛過港來，水手也前來船尾探問，船停好猶未落<b>椗</b>，幾个士兵已經<span lang='EN-US'>peh</span>起來船頂，提刀紮劍，分別徛佇船桅四爿。彼个青年軍士隨後上船來，笑容滿面面對眾人講：</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「佗一个是郭舵公？」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>郭舵公行向前一步，青年軍士向一鞠躬講：</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「郭舵公<span lang='EN-US'>l</span>í辛苦矣。<span lang='EN-US'>l</span>í叫手下聽話莫抵抗－佗一个是總管？是<span lang='EN-US'>l</span>í？沈總管爺？」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>沈總館拄阿行過來，青年軍士隊總管頕頭打招呼了後，越頭看看。舢板頂面閣來七八个士兵，青年軍士隊其中兩位士兵講：</span></p>

<p><span style='font-family:新細明體,serif'>「<span lang='EN-US'>tshuā</span>這位總管落去船艙驗貨！」</span></p>

<p><span style='font-family:新細明體,serif'>士兵<span lang='EN-US'>tshuā</span>沈總管欲走，沈總管毋去，士兵提出刀仔抵佇<span lang='EN-US'>i</span>的腰，強推<span lang='EN-US'>i</span>行。郭舵公看著兵士上船，已經知影代誌毋好，到今看<span lang='EN-US'>in</span>按呢對待沈總管，更加著驚，拄阿欲問話，聽著胡舵工走來，喊舵公救命，大聲講：</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>「舵公，這个人欲搶<span lang='EN-US'>gu</span>á的千里鏡！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>彼个佇後壁的士兵也大聲喊：</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>「馮巧舍！這个舵公抗命反抗，拍<span lang='EN-US'>gu</span>á一拳<span lang='EN-US'>……</span>」</span></p>

<p><span lang='EN-US'>(P.154)</span></p>

<p><span style='font-family:新細明體,serif'>士兵一邊講一邊追，追著胡舵工，提刀刜<span lang='EN-US'>(phut)</span>落，胡舵工聽著聲音覆落去塗跤，血對尻脊骿一直走出來，手中的千里鏡落去船板，卡一聲，斷成兩節，鏡頭玻璃碎去。郭舵公向<span lang='EN-US'>(</span>à<span lang='EN-US'>nn)</span>落去抾，一手摸著胡舵工的頷頸，一手摸已經予人破壞的千里鏡。胡舵工斷氣死亡，千裡鏡已成廢物。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>雄雄，船艙傳來一聲鎗聲，逐家驚著，攏越頭過去看。無偌久，一个士兵走來，對彼个青年軍士講：</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「馮巧舍，彼个總管開鎗刣死一位兄弟！」</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「可惡！共<span lang='EN-US'>i</span>縛起來！」</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「<span lang='EN-US'>gu</span>á已經將<span lang='EN-US'>i</span>刣死矣！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>郭舵公聽著驚著，連鞭徛起來，看著家己手中有血，伸手用帆布將血拭掉，行向前欲問彼个叫馮巧舍的軍士。馮巧舍嚴肅有威嚴，先開喙對<span lang='EN-US'>i</span>講：</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「舵公伯，阮奉侍衛爺命令來接收船貨，<span lang='EN-US'>l</span>í叫手下水手莫抵抗，阿無攏總愛死－」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>郭舵公看四周水手，聽馮巧舍閣講：</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「－沈瑞通敵謀反，全家抄滅，家財沒收，這順風鳥號也佇欲沒收物件之內－舵公伯<span lang='EN-US'>l</span>í叫水手<span lang='EN-US'>in</span>將<span lang='EN-US'>in</span>的行李款款，離船轉去，若閣抵抗，啥物人攏袂放<span lang='EN-US'>i</span>過！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>越頭<span lang='EN-US'>i</span>對<span lang='EN-US'>i</span>个士兵講：</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「放水手離船－好好檢查<span lang='EN-US'>in</span>各人的行李！」</span></p>

<p><span lang='EN-US'>(P.155)</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>閣越頭轉來對郭舵公講：</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「舵公伯，<span lang='EN-US'>l</span>í也請回船艙收拾行李！私人財物是會使紮走－許姑佮素面姑娘共<span lang='EN-US'>gu</span>á講，<span lang='EN-US'>l</span>í佇順風鳥船工課，所以<span lang='EN-US'>gu</span>á親身<span lang='EN-US'>tshuā</span>兵來接收船貨，以免士兵莽撞，對<span lang='EN-US'>l</span>í無禮，予<span lang='EN-US'>l</span>í郭舵公著驚。舵公伯，<span lang='EN-US'>l</span>í請，<span lang='EN-US'>gu</span>á另工才去府上請罪。」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>知影沈侯爺人死才抄，郭舵公確實驚著，<span lang='EN-US'>i</span>毋敢抵抗，吩咐眾人轉去船艙款行李，若胡舵工佮沈總管屍體，叫管庫水手的負責處理。</span></p>

<p><span style='font-family:新細明體,serif' lang='EN-US'>    i</span><span style='font-family:新細明體,serif'>轉去船艙收拾衫褲時，雄雄看著ㄧ个少年<b>繚工</b>閃入門內，提予郭舵公ㄧ个小布包，聲音放低對<span lang='EN-US'>i</span>講：</span></p>

<p><span style='font-family:新細明體,serif'>「舵公，<span lang='EN-US'>l</span>á<span lang='EN-US'>n</span>袂使予<span lang='EN-US'>in</span>搶走順風鳥號啊－<span lang='EN-US'>gu</span>á遮偷提出一枝西洋短鎗，<span lang='EN-US'>l</span>á<span lang='EN-US'>n</span>去刣死遐的軍士，救出順風鳥船，逃去南洋<span lang='EN-US'>……</span>」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>郭舵公接過布包，囥佇手內，一睏仔搖頭講：</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「袂用，遮傷危險，<span lang='EN-US'>in</span>會派砲船追殺<span lang='EN-US'>l</span>á<span lang='EN-US'>n</span>的－逐家猶是回岸上！<span lang='EN-US'>l</span>í轉去厝！」</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「<span lang='EN-US'>gu</span>á無厝！」</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「去赤崁客棧暫時蹛落來！<span lang='EN-US'>gu</span>á會去安平探聽消息，然後就去揣<span lang='EN-US'>lín</span>！」</span></p>

<p><span style='font-family:新細明體,serif' lang='EN-US'>    i</span><span style='font-family:新細明體,serif'>勸走彼个少年繚工，將短鎗收入家己的布包，款好衫褲，揹起彼包甘藍菜子佮彼兩包塗豆，離開船艙。拄啊到桅邊，ㄧ个士兵過來，伸手將<span lang='EN-US'>i</span>的一个布包提走，拍開倒佇船板頂，內底的塗豆莢落甲規塗跤。彼个士兵跔落去伸手掠一把看，看了大笑講：</span></p>

<p><span lang='EN-US'>(P.156)</span></p>

<p><span style='font-family:新細明體,serif'>「是塗豆莢？<span lang='EN-US'>gu</span>á叫是是啥物寶貝？」</span></p>

<p><span style='font-family:新細明體,serif'>講了凊彩將彼包塗豆擲去船外港內，一跤踏佇船板頂彼堆塗豆。塗豆莢予踏，<b>劈啪作響</b>，郭舵公向落去欲收拾，彼个士兵閣伸手指<span lang='EN-US'>i</span>身上的布包，講：</span></p>

<p><span style='font-family:新細明體,serif'>「這兩三包是啥物？予<span lang='EN-US'>gu</span>á！」</span></p>

<p><span style='font-family:新細明體,serif'>郭舵公毋肯予<span lang='EN-US'>i</span>，聽著馮巧舍佇後壁喊講：</span></p>

<p><span style='font-family:新細明體,serif'>「袂使對舵公無禮－舵公<span lang='EN-US'>l</span>í請！<span lang='EN-US'>gu</span>á陪<span lang='EN-US'>l</span>í落船上岸！」</span></p>

<p><span style='font-family:新細明體,serif'>郭舵公跔落去收拾豆莢，幾个水手工<span lang='EN-US'>i</span>鬥相共，將豆莢囥入布袋。<span lang='EN-US'>i</span>將布袋揹起來，隨馮巧舍換船上岸。</span></p>

<p><span style='font-family:新細明體,serif' lang='EN-US'> </span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>原來馮巧舍早知郭舵公佮許姑厝內情形。<span lang='EN-US'>i</span>送郭舵公坐舢板上岸，沿路提起<span lang='EN-US'>i</span>和素面按怎熟似，怎樣中意素面的美貌，怎樣向許姑提親，許姑怎樣提起郭舵公位沈侯爺洋船掌舵，沈侯爺命令<span lang='EN-US'>in</span>將素面嫁予旺山等等詳細情形。<span lang='EN-US'>i</span>講<span lang='EN-US'>i</span>愛素面，想欲取<span lang='EN-US'>i</span>做妾，萬請郭舵公成全，又閣講如今沈府叛亂滅門，郭舵公雖然失去倚靠，也毋免傷煩惱。郭舵公會使來馮府做代誌。若想欲上船也會當介紹去別隻船上掌舵。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>郭舵公一路保持冷靜，干焦婉轉回答幾个問題。一毋肯相信沈侯爺會通清叛亂，馮巧舍講沈侯爺是受人牽引參加的。<span lang='EN-US'>i</span>講賓客司傅為霖通款清督姚啓聖，聯絡東寧鎮將起事附清，事發逃亡被捕，供出同謀之人，同謀之人攏已經抄家滅族。</span></p></div></td></tr></tbody></table></div></div><br /><small>Updated on <abbr class="updated" title="2014-08-18T12:21:49.687Z">&#20843;&#26376; 18, 2014</abbr> by <span class="author"><span class="vcard"><a class="fn" href="mailto:tp6m4rmp125@gmail.com">&#38515;&#26161;&#21531;</a></span></span> (<a href="history.html">Version <span class="sites:revision">2</span></a>)</small><br /><br /></div></div></td></tr></table></body></html>