<html><head><title>p162-p173 (Version 2)</title></head><body><div class="hentry webpage" id="https://sites.google.com/feeds/content/site/2014shoatai/383460932250618084"><h3><span class="entry-title">p162-p173</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><span lang='EN-US'>(P.162)</span></p>

<p><span style='font-family:新細明體,serif'>「甘籃菜是啥物種菜？」</span></p>

<p><span style='font-family:新細明體,serif'>「就是咱講的<span lang='EN-US'>ke4-ne1-ah-tsai3</span>，也叫包心菜，佇台灣猶無啥看著。」</span></p>

<p><span style='font-family:新細明體,serif'>「我聽人講過，煞無食過。」</span></p>

<p><span style='font-family:新細明體,serif'>「食起來有小寡仔甜甜的滋味，西洋船上的人大部分將伊醃成菜乾，紮佇船頂。以前<span lang='EN-US'>in</span>船隻出海幾若年，攏無食青菜，所以真濟人攏著病落喙齒，後來發現甘籃菜會使治療這款病，就紮佇船頂食用－咱船員啉茶葉，雖然也會使防病，煞比袂過這甘籃菜。所以我紮真濟種子轉來傳種。」</span></p>

<p><span style='font-family:新細明體,serif'>「彼種子烏閣細粒。」</span></p>

<p><span style='font-family:新細明體,serif'>「毋過生出來的菜葉煞是真肥真粗－我閣紮塗豆新品種。」</span></p>

<p><span style='font-family:新細明體,serif'>「順風姑娘也共我講。」</span></p>

<p><span style='font-family:新細明體,serif'>「阮厝後菜園傷小，干焦會使種ㄧ二坵，你若閣去赤山，就加紮去。」</span></p>

<p><span style='font-family:新細明體,serif'>「我最近袂去－我會分予遐的壯丁，叫<span lang='EN-US'>in</span>紮轉去種。」</span></p>

<p><span style='font-family:新細明體,serif'>「按呢閣較好。我加送ㄧ寡仔來，你分予<span lang='EN-US'>in</span>。」</span></p>

<p><span style='font-family:新細明體,serif'>「好。」</span></p>

<p><span style='font-family:新細明體,serif'>「按呢素面佮你的代誌，咱就閣繼續想辦法！」</span></p>

<p><span style='font-family:新細明體,serif'>「我實在毋知欲按怎。我想彼馮巧舍也無閒防務，袂想著急！」</span></p>

<p><span style='font-family:新細明體,serif'>「伊會先下聘－施琅啥物時陣會拍過來？」</span></p>

<p><span style='font-family:新細明體,serif'>「施琅欲拍台灣，干焦會用這擺北風，過了北風，就袂來矣。」</span></p>

<p><span lang='EN-US'>(P.163)</span></p>

<p><span style='font-family:新細明體,serif'>「我煩惱馮巧舍會用毒計害你，你愛小心－<span lang='EN-US'>in</span>毋是為著錢，害了沈侯爺？為著素面，<span lang='EN-US'>in</span>當然也會害人的，你愛防啊！」</span></p>

<p><span style='font-family:新細明體,serif'>「我毋驚，我無財產，抑無親人。」</span></p>

<p><span style='font-family:新細明體,serif'>「毋但害你，許姑驚害著阮！」</span></p>

<p><span style='font-family:新細明體,serif'>「喔，害著</span><span style='font-size:11.0pt;font-family:微軟正黑體,sans-serif' lang='EN-US'>l</span><span style='font-size:11.0pt;font-family:微軟正黑體,sans-serif'>í<span lang='EN-US'>n</span></span><span style='font-size:11.0pt;font-family:新細明體,serif'>啊</span><span style='font-family:新細明體,serif' lang='EN-US'>……</span><span style='font-family:新細明體,serif'>」</span></p>

<p><span style='font-family:新細明體,serif'>講著會害著郭家，望山才著驚緊張，講伊無想著遮，著急問欲按怎才好。</span></p>

<p><span style='font-family:新細明體,serif'>「我一時也想袂出辦法。」</span></p>

<p><span style='font-family:新細明體,serif'>「我這兩日ㄧ定愛揣素面討論。」</span></p>

<p><span style='font-family:新細明體,serif' lang='EN-US'> </span></p>

<p><span style='font-family:新細明體,serif' lang='EN-US'> </span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>望山見了素面，兩人除了目屎流目屎滴哭以外，實在也想袂出辦法。馮巧舍雖然因為備防無閒，煞無袂記得素面的代誌，伊叫林有生送來白象布三件，許姑、素面、順風ㄧ人ㄧ領，其中素面彼件上媠，若像新娘衫仝款。許姑將衫收落來，提予郭舵公看，郭舵公免看就知，伊ㄧ眼就看出彼是順風鳥號這擺對暹邏紮轉來的。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>閣過幾工，馮巧舍命令林有生送來白米十斗<span lang='EN-US'>(</span><span style='color:red'>ㄧ石</span><span lang='EN-US'>)</span>，ㄧ寡肉佮菜。這時，赤崁每ㄧ里的人攏因為收成毋好，生活困苦，閣加上少年人攏予抽去做兵，負擔人丁稅<span lang='EN-US'>(</span><span style='color:red'>負擔丁銀分額</span><span lang='EN-US'>)</span>，家庭經濟攏受影響，而且稅負增加，米糧起價，每</span></p>

<p><span style='font-family:新細明體,serif'>ㄧ个家庭連生活攏成問題。許姑看著馮巧舍送來米糧肉佮有青菜，心內歡喜。郭舵公因為已經無收入，無錢維持家計，素面也只是踮厝吃閒飯，厝內生活只靠東南所領幾箍錢，無法維持，看著許姑收下米菜，郭舵公袂用反對，素面雖然想欲阻止，也毋敢開喙。</span></p>

<p><span lang='EN-US'>(P.164)</span></p>

<p><span lang='EN-US'>    </span><span style='font-family:新細明體,serif'>馮巧舍巧計連連，看著冬至欲到矣，天氣轉寒，閣叫林有生送來番銀十圓，予</span><span lang='EN-US'>in</span><span style='font-family:新細明體,serif'>過節佮衫褲，講過年時會閣提錢來，叫</span><span lang='EN-US'>in </span><span style='font-family:新細明體,serif'>無免煩惱年節。林有生向許姑佮郭舵公講明，要</span><span lang='EN-US'>in</span><span style='font-family:新細明體,serif'>緊答應降聘禮收落來，莫閣予馮巧舍生氣。許姑就逼郭舵公同意，愛伊做伙苦勸素面答應。</span></p>

<p><span lang='EN-US'>    </span><span style='font-family:新細明體,serif'>郭舵哪敢同意</span><span style='font-family:新細明體,serif'>？一早就已經佇烏水溝下願，欲幫助素面佮望山成婚，素面佮望山兩人攏期望伊會當鬥相共，如今哪有勸素面去嫁別人的道理？</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>但是許姑已家計困難做理由，追問舵公未來工作拍算。郭舵公早就煩惱伊問的這个問題，伊探聽過順風鳥號貨物雖然予馮家私吞，毋過馮家毋敢光明正大共船佔為私有，而且鄭馮兩府的人攏嫌順風鳥號船舊，毋肯接收經營，所以郭舵公欲閣駛順風鳥號出洋，說實在<span lang='EN-US'>…</span>是已經無望矣。許姑是講：</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>「只要素面嫁入馮府，你想欲閣出洋，馮巧舍是會使安排你接管順風鳥號的－無的確予你做總管，毋免艱苦去做舵公矣。」</span></p>

<p><span style='font-family:新細明體,serif'>郭舵公搖頭講：</span></p>

<p><span style='font-family:新細明體,serif'>「無可能的，馮家毋敢接收順風鳥號的。」</span></p>

<p><span style='font-family:新細明體,serif'>「馮家閣有啥物毋敢？只是聽林有生講，馮家對出洋貿易無興趣，一年數千箍收入有啥物路用？你敢知影<span lang='EN-US'> in</span>做官一年會當趁偌濟－這擺沈侯爺的家產毋是一夜之間就落入<span lang='EN-US'>in</span>手內？ <span lang='EN-US'>In</span>敢閣欲出資去經營洋船？ <span lang='EN-US'>In</span>做官趁錢是毋免用本的。」</span></p>

<p><span lang='EN-US'>(P.165)</span></p>

<p><span style='font-family:新細明體,serif'>「所以<span lang='EN-US'>in</span>袂愛順風鳥號的。」</span></p>

<p><span style='font-family:新細明體,serif'>「我問過林有生矣，伊講若是烏洋你想出洋，馮巧舍會當為你想辦法，也會使出資經營。」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>郭舵公聽著會當閣<span lang='EN-US'>tshuā</span>順風鳥號出洋貿易，有淡薄仔心動，假使會當做總管就閣較好矣。做了總管，伊會使對南洋運轉來米糧菜子，一定袂像沈總管按呢－做總管了後，就會使做主意。</span></p>

<p><span style='font-family:新細明體,serif'>但是<span lang='EN-US'>……</span></span></p>

<p><span style='font-family:新細明體,serif'>但是，素面毋肯，郭舵公就毋敢同意，伊<b><span style='color:#1f3864'>婉轉</span></b>問過素面，煞惹來一場話講：</span></p>

<p><span style='font-family:新細明體,serif'>「你若是我親阿爸，一定袂問我這種話！」</span></p>

<p><span style='font-family:新細明體,serif'>「我疼你無比疼順風䆀矣！」</span></p>

<p><span style='font-family:新細明體,serif'>「按呢你明知影我死啊毋肯嫁予彼馮啥物舍，為啥物欲閣問我？」</span></p>

<p><span style='font-family:新細明體,serif'>「我知影。我是予你了解許姑的苦心。」</span></p>

<p><span style='font-family:新細明體,serif'>「望山伊<span lang='EN-US'>……</span>伊按怎講？」</span></p>

<p><span style='font-family:新細明體,serif'>「望山伊也無啥物辦法，伊毋是共你講過幾偌擺？」</span></p>

<p><span style='font-family:新細明體,serif'>「伊雖然無辦法，抑無叫我嫁予彼姓馮！」</span></p>

<p><span style='font-family:新細明體,serif'>「我也毋是想欲強迫你，只是事到如今應該愛想看覓有啥物辦法，做一个決定啊」</span></p>

<p><span style='font-family:新細明體,serif'>啥人有辦法？</span></p>

<p><span style='font-family:新細明體,serif'>郭舵公又閣去揣望山，望山這日夜無閒，也無想出啥物辦法。伊講既然素面毋肯嫁，會為逐家惹來禍害，伊實在毋敢阻止訴面去嫁馮巧舍，只要素面同意，伊就同意。毋過郭舵公愛望山親身去共素面講，望山煞毋肯去，愛郭舵公轉告素面，郭舵公當然毋肯。</span></p>

<p><span lang='EN-US'>(P.166)</span></p>

<p><span style='font-family:新細明體,serif'>閣過幾工，郭舵公閣去揣望山，共伊講馮某閣再施壓，代誌危急。伊勸望山<span lang='EN-US'>tshuā</span>素面遠走南洋，講這馬北風強，安平有船出洋南下，伊會使拜託船上舵公<span lang='EN-US'>tshuā in</span>兩个私走暹邏，才閣對暹邏換船走吧城，去倚靠望山叔父。</span></p>

<p><span style='font-family:新細明體,serif'>望山搖頭毋肯，伊講：</span></p>

<p><span style='font-family:新細明體,serif'>「我袂當離開東寧啊！總制爺交代我<span lang='EN-US'>……</span>，而且我也無偌濟銀圓，哪會當買通舵公？」</span></p>

<p><span style='font-family:新細明體,serif'>「遮的舵公共我熟識，毋免銀圓</span><span style='font-size:11.0pt;font-family:新細明體,serif'>－</span><span style='font-size:11.0pt;font-family:微軟正黑體,sans-serif'>lín</span><span style='font-family:新細明體,serif'>一定愛去。總制爺到底愛你做啥物？為啥物你袂使離開台灣？</span><span style='font-family:新細明體,serif'>」</span></p>

<p><span style='font-family:新細明體,serif'>「總制爺伊<span lang='EN-US'>……</span></span><span style='font-family:Arial Unicode MS,sans-serif' lang='EN-US'>guán</span><span style='font-family:新細明體,serif'>逃走，</span><span style='font-size:11.0pt;font-family:微軟正黑體,sans-serif'>lín</span><span style='font-family:新細明體,serif'>欲按怎？馮巧舍伊敢袂報復？閣再講，我是鎮兵，假使這馬東寧危急，我怎樣好逃走咧？」</span></p>

<p><span style='font-family:新細明體,serif'>「莫插</span><span style='font-family:Arial Unicode MS,sans-serif' lang='EN-US'>guán</span><span style='font-family:新細明體,serif'>矣，</span><span style='font-size:11.0pt;font-family:微軟正黑體,sans-serif'>lín</span><span style='font-family:新細明體,serif'>走了後，馮巧舍想欲來報復也無路用矣。</span><span style='font-size:11.0pt;font-family:微軟正黑體,sans-serif'>lín</span><span style='font-family:新細明體,serif'>閣無走，救袂赴我看許姑早慢會將聘禮收落。」</span></p>

<p><span style='font-family:新細明體,serif'>「我袂用走啊－我是欲按怎才好？」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>毋管欲按怎？許姑收下馮巧舍豐富的聘禮，決定將素面許配予伊做三細姨。素面吼甲欲死欲活，許姑也無動心。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>望山竟然無閣來看伊，逐日陪伴素面就干焦只有順風一人。順風年過十五，已經不是囡仔，最近因為佮何應貞講話，智識大開，閣較捌代誌。伊也無贊成許姑收聘禮，所以定佮素面密談討論，何應貞對赤山庄轉來了後，伊閣去佮何應貞講。</span></p>

<p><span lang='EN-US'>(P.167)</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>應貞提起兵鎮防備無閒，今年年底馮巧舍無可能來娶某，愛順風勸素面暫時莫著急，應該愛冷靜想辦法。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>應貞既然苦勸逐家想辦法，伊自然也會鬥想辦法，順風每日佮應貞講話，看起來也干焦有淡薄仔無仝，郭舵公這馬才發現伊這个查某囝已經大漢矣。郭舵公對何應貞這个人的底細並無了解，如今看著順風佮伊講話投機，逐日鬥陣，開始煩惱起來。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面代誌欲按怎補救？順風的代誌敢愛事先預防？</span></p>

<p><b><span style='font-family:新細明體,serif' lang='EN-US'>15.  </span></b><b><span style='font-family:新細明體,serif'>少女初情</span></b></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>順風欲為應貞泡茶，去灶跤起火燒茶，一面等待水滾，伊面思考應貞講的話。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>應貞日前家己來郭家借蹛，講翁七也閣佇赤山附近漫遊，過年了才會過來。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>許姑本來毋肯予<span lang='EN-US'>in</span>留落來，伊拄仔想欲動工拆東南房間，以免負擔<b>間架厝稅</b>。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>為著欲應付清兵拍來，王爺命令加稅，厝間厝攏愛照<b>間架</b>繳稅，百姓為著欲減少稅金，攏佇拆房間。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>街仔內厝架，本來就已經徵收厝架稅，但是庄頭草厝一向免稅，如今毋但庄頭草厝愛納錢，街仔內已稅厝場，閣愛加納。許姑精光<span lang='EN-US'>gâu</span>算，講東南真少轉來，欲將伊的房間暫時拆掉，毋肯借蹛。</span></p>

<p><span lang='EN-US'>(P.168)</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>應貞知影原因，表示願意負擔稅額，閣提出一包鹹肉佮真濟錢，交予許姑補貼家用，許姑才同意免拆。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>應貞北上大概受了風寒蹛了後連鞭就發燒畏寒，順風志願去照顧，因為郭舵公佮素面兩人攏佇厝，厝內代誌有人分擔，順風專心負責照顧，許姑也無責備。
</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>郭舵公定定對順風講應貞身分特別，行蹤神秘，佮一般人無仝，毋知伊兜家庭情形按怎，毋知為來有啥物拍算，愛順風借機會問。順風雖然捌向應貞提起，問伊唐山厝內人的狀況，毋過應貞攏躊躇毋講。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>應貞也真關心素面的代誌，佮素面做伙開講，定定安慰伊，叫伊只要想辦法，免煩惱。素面顛倒問伊為啥物無免煩惱，應貞講清人就欲拍來，馮巧舍年底袂有閒迎娶，而且<span lang='EN-US'>……</span></span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「而且」以後的這句話，就是順風這馬苦思無了解的話－</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「<span lang='EN-US'>……</span>而且東寧危急，馮府官運袂久，免過一冬，<span lang='EN-US'>in</span>就無法度害人矣！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>這到底是啥物意思？</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>水滾矣，順風無閣想矣，提茶沖水，紮往應貞房間去。</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「奇怪，素面姐欲佮望山兄結婚，佮東寧危急怎樣會有關係？」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>伊入去應貞房間，將茶鈷囥落，行到床邊，應貞目睭瞌瞌佇睏，順風伸手摸伊額頭。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>應貞褫開目睭，看著順風，就坐起來。順風微微笑講：</span></p>

<p><span style='font-family:新細明體,serif'>「應貞兄，你稍退矣，毋過猶是有淡薄仔燒。我泡茶來矣！」</span></p>

<p><span lang='EN-US'>(P.169)</span></p>

<p><span style='font-family:新細明體,serif'>「多謝<span lang='EN-US'>……</span>我頭猶閣真疼，四肢無力，昨暗食了遐的糜好真濟矣，只是猶閣真喙乾。」</span></p>

<p style='text-indent:18.0pt'><span style='font-family:新細明體,serif'>「來，啉燒茶。我倒茶予你啉！」</span></p>

<p style='text-indent:18.0pt'><span style='font-family:新細明體,serif'>「多謝。」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>順風去倒茶，捀來予應貞啉。應貞啉著燒茶，精神有較振作起來，坐踮床邊，倚壁，無想欲閣睏，只憨憨的看著順風</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>順風予伊看一下，淡薄仔歹勢，連鞭講： </span></p>

<p><span style='font-family:新細明體,serif'>「素面姐住替應貞兄煮糜，伊去厝後挖一塊糖山番薯來參佇煮－阿爸去山埔揣茅草根，欲煮汁予你啉！」</span></p>

<p><span style='font-family:新細明體,serif'>「</span><span style='font-size:11.0pt;font-family:微軟正黑體,sans-serif'>lín</span><span style='font-family:新細明體,serif'>攏對我足好－順風姑娘，素面小姐敢閣會哭？」</span></p>

<p><span style='font-family:新細明體,serif'>「伊愛哭就哭－望山兄並無閣來看伊。」</span></p>

<p><span style='font-family:新細明體,serif'>「應該愛去揣望山來一下。」</span></p>

<p><span style='font-family:新細明體,serif'>「來有啥物用？阿爸講<span lang='EN-US'>……</span>」</span></p>

<p><span style='font-family:新細明體,serif'>「舵公伯最近心情真無好。」</span></p>

<p><span style='font-family:新細明體,serif'>「阿爸無代誌做，顛倒靠馮巧舍送銀圓過日子，伊當然毋敢閣許姑計較。」</span></p>

<p><span style='font-family:新細明體,serif'>順風侍候應貞啉過茶了後，坐近床邊，想一下，問講：</span></p>

<p><span style='font-family:新細明體,serif'>「應貞兄，你講東寧危急，覕過明年，就毋驚馮府欺負，到底是啥物意思？我一直想袂通啊！」</span></p>

<p><span lang='EN-US'>(P.170)</span></p>

<p><span style='font-family:新細明體,serif'>應貞動一下身軀，北風冷寒，伊將棉被搝到胸坎前，想了一下才回答。</span></p>

<p><span style='font-family:新細明體,serif'>「馮府有勢，本是靠鄭經王爺<span lang='EN-US'>……</span>」</span></p>

<p><span style='font-family:新細明體,serif'>「鄭經王爺死了後。這馬是伊馮家女婿鄭克塽做王爺，更加有勢矣！」</span></p>

<p><span style='font-family:新細明體,serif'>「<span lang='EN-US'>……</span>鄭經死了後，鄭氏王位有名無實，算是失敗，鄭家一敗，馮府敢閣會有權勢？東寧軍民，只服鄭家，啥人服馮家？」</span></p>

<p><span style='font-family:新細明體,serif'>「按呢一兩年後<span lang='EN-US'>……</span>」</span></p>

<p><span style='font-family:新細明體,serif'>「順風姑娘，你毋免插這事，我只叫你勸素面姐，叫伊佮望山逃走，逃去北方，明年過了後，就袂有代誌。」</span></p>

<p><span style='font-family:新細明體,serif'>「過了明年，會按怎？素面姐若是逃走，咱<span lang='EN-US'>……</span>許姑講，素面姐若毋肯嫁，馮家會揣</span><span style='font-size:11.0pt;font-family:微軟正黑體,sans-serif'>guán</span><span style='font-family:新細明體,serif'>兜報復！」</span></p>

<p><span style='font-family:新細明體,serif'>「這<span lang='EN-US'>……</span>」</span></p>

<p><span style='font-family:新細明體,serif'>「閣再講望山兄也毋肯逃走，伊講做鎮兵，袂當離開<span lang='EN-US'>……</span>素面姐本來愛望山兄<span lang='EN-US'> tshuā</span>伊去唐山揣<span lang='EN-US'>in</span>阿爸，望山兄毋肯。」</span></p>

<p><span style='font-family:新細明體,serif'>應貞頕頭，雄雄咳一聲，順風閣倒茶予伊。應貞啉茶講多謝，閣再問：</span></p>

<p><span style='font-family:新細明體,serif'>「到底素面的阿爸是蹛佗位？許姑是按怎無願意提起伊？」</span></p>

<p><span style='font-family:新細明體,serif'>「這我知。」</span></p>

<p><span lang='EN-US'>(P.171)</span></p>

<p><span style='font-family:新細明體,serif'>順風將伊所知影許姑<span lang='EN-US'>in</span>翁的代誌講予何應貞聽。伊講三年前，鄭經王爺閣佇廈門時，派劉國軒圍攻泉州，占了府下幾个縣，派兵駐守，因為兵力不足，就調各庄壯丁入伍充做鄉勇，協助守城。為著避免鄉勇逃走，王爺下令將每一个鄉勇的眷屬集合廈門做人質，后來閣用船強制送來台灣。</span></p>

<p><span style='font-family:新細明體,serif'>「鄉勇聽著某囝予掠，心中怨恨，閣聽著遣送來台灣，閣愈受氣，大多攏出城投清去矣－許姑的翁，也佮人做伙去投清，許姑知影了後，非常受氣，罵<span lang='EN-US'>in</span>翁無情無義，背棄某囝，了後，伊就佮</span><span style='font-size:11.0pt;font-family:微軟正黑體,sans-serif'>guán</span><span style='font-family:新細明體,serif'>阿爸做伴矣。」</span></p>

<p><span style='font-family:新細明體,serif'>應貞聽了順風的話，就講：</span></p>

<p><span style='font-family:新細明體,serif'>「竟然按呢，莫怪許姑伊受氣。」</span></p>

<p><span style='font-family:新細明體,serif'>「但是素面姐到這馬閣講許姑無應該佮</span><span style='font-size:11.0pt;font-family:微軟正黑體,sans-serif'>guán</span><span style='font-family:新細明體,serif'>阿爸結婚－伊一直想<span lang='EN-US'>in</span>阿爸，叫望山兄<span lang='EN-US'> tshuā</span>伊轉去唐山，揣<span lang='EN-US'>in</span>阿爸主婚－應貞兄，這馬唐山出入敢方便？」</span></p>

<p><span style='font-family:新細明體,serif'>「方便是無啥物方便<span lang='EN-US'>……</span>毋過往來的人也是有的。」</span></p>

<p><span style='font-family:新細明體,serif'>「敢會使探聽唐山的消息？假使會當得著素面姐阿爸的消息，準伊佮望山兄結婚，伊就袂想轉去唐山矣。應貞兄你會當佮唐山通消息？」</span></p>

<p><span style='font-family:新細明體,serif'>「這？你素面姐的阿爸蹛佇泉州的佗位？」</span></p>

<p><span style='font-family:新細明體,serif'>「問伊伊才知」</span></p>

<p><span lang='EN-US'>(P.172)</span></p>

<p><span style='font-family:新細明體,serif'>拄好素面行入來，伊捀一碗燒湯，講是拄仔煮的茅草根。伊將湯碗囥落，就欲離開，順風共伊搝咧，將應貞拄才的話講一擺，問<span lang='EN-US'>in</span>兜原籍，講應貞會當佮<span lang='EN-US'>in</span>阿爸連絡。素面聽了踅過去看應貞，有淡薄仔躊躇毋敢相信，徛一睏仔，講：「我去灶跤收收才來，順風你先舀湯趁燒予應貞兄啉。」</span></p>

<p><span style='font-family:新細明體,serif'>應貞啉過湯了後，素面入來，坐佇順風邊仔，對應貞講：</span></p>

<p><span style='font-family:新細明體,serif'>「我去安平時，聽講有人來往廈門，但是攏是愛佮清人有關係－應貞兄，你也佮滿清有關係？」</span></p>

<p><span style='font-family:新細明體,serif'>「無，無，我無<span lang='EN-US'>……</span>不過，我是佇福建大漢的，福建的人熟識濟，我會使想辦法。」</span></p>

<p><span style='font-family:新細明體,serif'>「你蹛佇福建的佗位？厝內閣有啥物人？舵公伯看你佮順風有話講，定定欲問你的家世來歷－」</span></p>

<p><span style='font-family:新細明體,serif'>伊低聲講：</span></p>

<p><span style='font-family:新細明體,serif'>「－</span><span style='font-size:11.0pt;font-family:微軟正黑體,sans-serif'>lín</span><span style='font-family:新細明體,serif'>莫像我佮望山仝款！」</span></p>

<p><span style='font-family:新細明體,serif'>順風聽著這話，面紅了一陣，目睭偷偷看應貞。應貞拄啉燒湯，規頭攏汗，身軀翕熱，想欲掀開棉被透氣，順風趕緊向前講：</span></p>

<p><span style='font-family:新細明體,serif'>「應貞兄，你袂使掀被，阿爸講流汗上好！來，我替你拭汗！」</span></p>

<p><span lang='EN-US'>(P.173)</span></p>

<p><span style='font-family:新細明體,serif'>順風提過面巾，輕輕替伊拭汗，越頭看素面，素面拄仔拭目屎，順風趕緊退轉去搝伊，講：</span></p>

<p><span style='font-family:新細明體,serif'>「素面姐，你毋通哭啊！」</span></p>

<p><span style='font-family:新細明體,serif'>「無啥物<span lang='EN-US'>……</span>應貞兄，順風小妹這馬才十五六歲，無見過啥物世面，一向毋知心計，你鬼鬼祟祟，神神秘秘，舵公伯非常煩惱。舵公伯雖然無阻擋<span lang='EN-US'>l</span>í<span lang='EN-US'>n</span>做伴講話，毋過煞毋知 你有啥物拍算。你若是有誠意，應該將身世家庭對舵公伯講明白，袂予伊操煩－應貞兄，你年歲比<span lang='EN-US'>guán</span>大十幾歲，做代誌應該愛有拍算，袂使予順風小妹委屈，也毋通學彼李望山仝款！」</span></p>

<p><span style='font-family:新細明體,serif'>順風聽著遮的話，憨憨坐佇邊仔。聽素面講話的口氣，若像伊佮應貞兩人也像素面佮望山兩人仝款，將來會有麻煩。本來伊只不過愛揣應貞講話，並無想傷濟，最近兩人講話投機，許姑佮郭舵公交代愛問應貞的身世，伊才知影代誌的嚴重性。</span></p>

<p><span style='font-family:新細明體,serif'>－應貞對我倒底是有心抑是無心？怎樣是無心？怎樣才是有心？素面姐佮望山兄<span lang='EN-US'>in</span>相處遐爾好，這馬袂使結婚，我佮應貞伊以後是會按怎<span lang='EN-US'>……</span></span></p>

<p><span style='font-family:新細明體,serif'>順風想啊想，只是面紅，並無講話。</span></p>

<p><span style='font-family:新細明體,serif'>伊閣攑頭去看應貞。應貞雙手攬被，認真對素面講：</span></p>

<p><span style='font-family:新細明體,serif'>「素面姑娘，順風姑娘性地樸實，心地善良，伊對我的照顧，我真感激，只是伊猶閣少年，我已經是二三十歲的人，事業猶未成功<span lang='EN-US'>……</span>」</span></p>

<p><span style='font-family:新細明體,serif'>「應貞兄，這你家己去佮順風小妹講<span lang='EN-US'>……</span>我實在無心情<span lang='EN-US'>……</span>失禮，我這馬的心情<span lang='EN-US'>……</span>」</span></p></div></td></tr></tbody></table></div></div><br /><small>Updated on <abbr class="updated" title="2015-02-11T03:37:43.930Z">&#20108;&#26376; 11, 2015</abbr> by <span class="author"><span class="vcard"><a class="fn" href="mailto:tp6m4rmp125@gmail.com">&#38515;&#26161;&#21531;</a></span></span> (<a href="../history.html">Version <span class="sites:revision">2</span></a>)</small><br /></div></div></body></html>