<html><head><title>&#40657;&#27700;&#28317;&#32763;&#35695;p.126~130 (Version 6)</title></head><body><div class="hentry webpage" id="https://sites.google.com/feeds/content/site/2014shoatai/3914624053367206879"><h3><span class="entry-title">&#40657;&#27700;&#28317;&#32763;&#35695;p.126~130</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p><span lang='EN-US'>(P.126)</span></p>

<p><span style='font-family:新細明體,serif'>看著監國爺予刀仔揬</span><span lang='EN-US'>(tu̍h)</span><span style='font-family:新細明體,serif'>傷</span><span style='font-family:新細明體,serif'>，</span><span style='font-family:新細明體,serif'>流血流到規塗跤</span><span style='font-family:新細明體,serif'>，</span><span style='font-family:新細明體,serif'>真濟人共監國爺圍牢</span><span style='font-family:新細明體,serif'>，</span><span style='font-family:新細明體,serif'>用棍仔<font color='#ff0000'>甲</font>拍</span><span style='font-family:新細明體,serif'>，</span><span style='font-family:新細明體,serif'>無偌久</span><span lang='EN-US'>i</span><span style='font-family:新細明體,serif'>就氣絕身亡</span><span style='font-family:新細明體,serif'>。<span lang='EN-US'>in</span>看著按呢狀況，毌敢久留，隨走轉來報告。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>監國夫人聽著了後哭甲真傷心，昏去幾若擺。素面鬥相共去救人，一爿勸夫人愛冷靜落來，毌通去動著胎氣，一爿大膽去問遐的總兵：</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「是啥人下手的？」</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「下手<font color='#ff0000'>殺</font>人的是侍衛爺府內的人，用棍仔拍人的是鄭二爺<span lang='EN-US'>in</span>，鄭爺<span lang='EN-US'>in</span>四位兄弟攏佇遐，<font color='#000000'>每一个紮著棍仔</font>，活活將監國爺拍死<span lang='EN-US'>……</span>」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>幾个<font color='#0000ff'>隨從</font>攏跪踮塗跤毌敢起來，監國夫人命眾人退下，叫素面扶<span lang='EN-US'>i</span>入房。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>小歇睏一下，監國夫人忍耐悲傷，冷靜對房間行出來，來到大廳命令總兵等人<span lang='EN-US'><font color='#000000'>tshu</font></span></span><span style='font-family:新細明體,serif' lang='EN-US'><font color='#000000'>ā</font></span><span style='font-family:新細明體,serif'><font color='#000000'>兵</font>準備入府收屍。逐家聽了面上攏有疑難之色，監國夫人講：</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「<span lang='EN-US'>guá</span>先入府去見國太，要求<span lang='EN-US'>i</span>准咱收屍，<span lang='EN-US'>l</span>í<span lang='EN-US'>n</span>隨後綴來，佇王府門外等候。」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面<font color='#0000ff'>扶著</font>監國夫人離開監國府，行路前往王爺府，幾个老軍士看著也陪<span lang='EN-US'>in</span>做伙去。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面毌捌來過王爺府，毌知府中的情形。監國爺佇這陣予刣，監國夫人入府<font color='#0000ff'>也有可能被害</font>，家己也有危險。想到遮，非常驚惶，心內一急，目屎攏流出來，心內亂操操，只有小心<font color='#0000ff'>扶著</font>監國夫人，一步一步向前行去。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>昨暝拄佮望山按算新王即位了後的美景，今仔日煞欲踏入陰謀兇殺的王府<span lang='EN-US'>……</span></span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>王爺府的人看著<span lang='EN-US'>in</span>前來，並無阻擋，也無招呼，干焦佇遐互相咬耳仔細聲講。監國夫人大步向前行，真緊對邊門行到董國太的內室，府內的下跤手人早就已經報告過矣。</span></p>

<p><span lang='EN-US'>(P.127)</span></p>

<p><span style='font-family:新細明體,serif'>董國太年歲欲倚六十，身軀大箍有福相，毌過頭毛全白，精神看起來消瘦落肉，素面顧袂得內外的禮數，無予監國夫人家己行入去，一直扶<span lang='EN-US'>i</span>來到董國太面前，監國夫人向前跪落，素面也跪踮邊仔。董國太對椅仔起來，行向前共監國夫人搝起來，攬<span lang='EN-US'>i </span>到胸前，兩人相<span lang='EN-US'>mooh</span>咧哭，素面起來扶<span lang='EN-US'>in</span>坐轉去董國太的<font color='#0000ff'>椅上</font>，然後斡過想欲退出門外。董國太伸出倒手，共<span lang='EN-US'>i</span>喝著講：</span></p>

<p style='text-indent:12.0pt'><span style='font-family:新細明體,serif'>「<span lang='EN-US'>lí</span>－<span lang='EN-US'>lí</span>共彼張椅仔搬過來予<span lang='EN-US'>lín</span>夫人坐。」</span></p>

<p style='text-indent:12.0pt'><span style='font-family:新細明體,serif'>「是！」</span></p>

<p style='text-indent:12.0pt'><span style='font-family:新細明體,serif'>「<span lang='EN-US'>lí</span>好好啊照顧<span lang='EN-US'>guá</span>這个孫新婦！」</span></p>

<p style='text-indent:12.0pt'><span style='font-family:新細明體,serif'>「是！」</span></p>

<p><span style='font-family:新細明體,serif' lang='EN-US'>  </span><span style='font-family:新細明體,serif'>素面搬過交椅，扶監國夫人坐好，家己也無離開。</span></p>

<p style='text-indent:12.0pt'><span style='font-family:新細明體,serif'>「你莫閣哭矣！克</span><span style='font-family:新細明體-ExtB,serif'>𡒉 <span lang='EN-US'>i</span></span><span style='font-family:新細明體,serif'>……</span><span style='font-family:新細明體,serif'>」</span></p>

<p><span style='font-family:新細明體,serif' lang='EN-US'>  </span><span style='font-family:新細明體,serif'>董國太等監國夫人坐好，就按呢對<span lang='EN-US'>i</span>講。監國夫人共哭聲忍牢，一</span><span style='font-family:新細明體,serif'>爿喘氣一爿問：</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>「國太啊，<span lang='EN-US'>lín</span>為啥物欲刣克</span><span style='font-family:新細明體-ExtB,serif'>𡒉</span><span style='font-family:新細明體,serif'>？</span><span style='font-family:新細明體,serif'>」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>董國太傷心艱苦，吐一口氣，用無辦法的口氣講：</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>「啥人知影<span lang='EN-US'>in</span>阿叔的心遐爾仔毒？<span lang='EN-US'>guá</span>干焦講命克</span><span style='font-family:新細明體-ExtB,serif'>𡒉</span><span style='font-family:新細明體,serif'>還監國印，予克塽即王爺位，無講欲刣克</span><span style='font-family:新細明體-ExtB,serif'>𡒉</span><span style='font-family:新細明體,serif'>，</span><span style='font-family:新細明體,serif'><font color='#ff0000'>那</font>知<span lang='EN-US'>……</span>唉！總是馮錫范作怪，竟然煽動克</span><span style='font-family:新細明體-ExtB,serif'>𡒉</span><span style='font-family:新細明體,serif'>遐的阿叔害死<span lang='EN-US'>i</span>！」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>「國太啊，<span lang='EN-US'>guá</span>欲先領克</span><span style='font-family:新細明體-ExtB,serif'>𡒉</span><span style='font-family:新細明體,serif'>的屍體轉去厝，<span lang='EN-US'>lí</span>叫<span lang='EN-US'>in</span>毌通<span lang='EN-US'>……</span>」</span></p>

<p><span lang='EN-US'>(P.128)</span></p>

<p><span style='font-family:新細明體,serif'>「袂，袂，<span lang='EN-US'>in</span>袂阻擋的，<span lang='EN-US'>lí</span>做<span lang='EN-US'>l</span>í 叫人運轉去－<span lang='EN-US'>in</span>阿叔驚<span lang='EN-US'>guá</span>責備，攏已經走轉去厝矣。」</span></p>

<p><span style='font-family:新細明體,serif'>「按呢<span lang='EN-US'>guá</span>先叫人收屍矣－國太，為啥物</span><span style='font-family:新細明體,serif'>克</span><span style='font-family:新細明體-ExtB,serif'>𡒉</span><span style='font-family:新細明體,serif'>袂使就位，一定愛叫<span lang='EN-US'>in</span>小弟克塽<span lang='EN-US'>……</span></span><span style='font-family:新細明體,serif'>」</span></p>

<p><span style='font-family:新細明體,serif'>「唉！攏是馮錫范佮<span lang='EN-US'>lín</span>阿叔<span lang='EN-US'>in</span>講話<span lang='EN-US'>……</span>講</span><span style='font-family:新細明體,serif'>克</span><span style='font-family:新細明體-ExtB,serif'>𡒉</span><span style='font-family:新細明體,serif'>毌是鄭家的親骨肉，若<span lang='EN-US'>i </span>就位，外面軍民不服！</span><span style='font-family:新細明體,serif'>」</span></p>

<p><span style='font-family:新細明體,serif'>「怎樣講</span><span style='font-family:新細明體,serif'>克</span><span style='font-family:新細明體-ExtB,serif'>𡒉</span><span style='font-family:新細明體,serif'>毌是鄭家的親骨肉？軍民怎樣有人會不服？克</span><span style='font-family:新細明體-ExtB,serif'>𡒉<span lang='EN-US'>i
</span></span><span style='font-family:新細明體,serif'>……克</span><span style='font-family:新細明體-ExtB,serif'>𡒉<span lang='EN-US'>i</span></span><span style='font-family:新細明體,serif'>做監國這兩年，辦事公正，執法嚴格，只有親貴不服，<font color='#ff0000'>那</font>有軍民不服？</span><span style='font-family:新細明體,serif'>」</span></p>

<p><span style='font-family:新細明體,serif'>董國太吐一口氣，沓沓仔講：</span></p>

<p><span style='font-family:新細明體,serif'>「這我也知影，攏是<span lang='EN-US'>in</span>講</span><span style='font-family:新細明體,serif'>克</span><span style='font-family:新細明體-ExtB,serif'>𡒉</span><span style='font-family:新細明體,serif'>毌是真血脈，驚軍民<span lang='EN-US'>……</span></span><span style='font-family:新細明體,serif'>」</span></p>

<p><span style='font-family:新細明體,serif'>監國夫人聽到遮，雙手捶跤，憤慨徛起來，素面趕緊行去扶牢。到今真相講明，監國夫人自然滿腹恨意，顧袂得禮數，忍袂牢受氣，大聲對董國太講：</span></p>

<p><span style='font-family:新細明體,serif'>「國太<span lang='EN-US'>lí</span>也無應該！啥人講</span><span style='font-family:新細明體,serif'>克</span><span style='font-family:新細明體-ExtB,serif'>𡒉</span><span style='font-family:新細明體,serif'>毌是鄭家真血脈？</span><span style='font-family:新細明體,serif' lang='EN-US'>lí</span><span style='font-family:新細明體,serif'>做阿媽的人<span lang='EN-US'>……</span>既然講克</span><span style='font-family:新細明體-ExtB,serif'>𡒉</span><span style='font-family:新細明體,serif'>毌是真血脈，國太早就應該差<span lang='EN-US'>i </span>轉去歸宗，為啥物國太欲佮<span lang='EN-US'>i</span>做祖孫十八年咧？」</span></p>

<p><span style='font-family:新細明體,serif'>董國太話予搶去，並無受氣，<span lang='EN-US'>i </span>也徛起來，伸手安慰監國夫人講：</span></p>

<p><span style='font-family:新細明體,serif'>「遮我這馬知影矣，</span><span style='font-family:新細明體,serif'>克</span><span style='font-family:新細明體-ExtB,serif'>𡒉</span><span style='font-family:新細明體,serif'>監國兩年，兵民心服，是我一時聽信馮<span lang='EN-US'>……</span>唉！</span><span style='font-family:新細明體,serif' lang='EN-US'>lí</span><span style='font-family:新細明體,serif'>先轉去辦喪事！<span lang='EN-US'>guá</span>會有拍算的。」</span></p>

<p><span style='font-family:新細明體,serif'>監國夫人辭別離開，素面扶<span lang='EN-US'>i</span>出來。素面行兩步，斡頭看董國太一眼，董國太共<span lang='EN-US'>i</span>叫牢講：</span></p>

<p><span lang='EN-US'>(P.129) </span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「喂！<span lang='EN-US'>lí</span>愛好好啊照顧監國夫人，<span lang='EN-US'>i </span>有身，事事項項愛細膩。」</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「是。」</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「<span lang='EN-US'>lí</span>叫啥物名？」</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「<span lang='EN-US'>guá</span>叫陳素面。」</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「素面－素面，<span lang='EN-US'>lí</span>好好照顧監國夫人，有啥物代誌<span lang='EN-US'>lí</span>直接來揣我，隨時來揣我。」</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「是！」</span></p>

<p style='margin-left:24.0pt'><b><span style='font-family:新細明體,serif' lang='EN-US'>11.<span style='font-weight:normal;font-size:7pt;line-height:normal;font-family:Times New Roman'>   </span></span></b><b><span style='font-family:新細明體,serif'>祖母失算</span></b></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>監國夫人收回監國爺屍體了後，早暗攏佇哭，飯也無愛食，素面再三苦勸安慰，攏無效果。陳家兄弟也攏趕來，做伙苦勸。監國夫人聲聲句句講欲對監國爺做伙死，<span lang='EN-US'>in</span>阿兄再三勸止，勸<span lang='EN-US'>i</span>生下</span><span style='font-family:新細明體,serif'>克</span><span style='font-family:新細明體-ExtB,serif'>𡒉</span><span style='font-family:新細明體,serif'>骨肉，後日才去報仇，監國夫人攏<font color='#ff0000'>無</font>肯聽。</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面聽著監國夫人欲殉情做伙死，驚惶無主張，想著董國太的交代，<font color='#ff0000'>不</font>敢躊躇，隨入府去稟告董國太，請<span lang='EN-US'>i</span>出面勸止監國夫人，袂使予<span lang='EN-US'>i</span>自盡。董國太聽著真著驚，暗嘆<span lang='EN-US'>i</span>一時失算，惹出事端，假使監國夫人自盡，斷了監國血脈，<span lang='EN-US'>i</span>是欲按怎對會起鄭經王爺？董國太命素面趕緊轉去，共監國夫人做伙</span><span style='font-family:新細明體,serif' lang='EN-US'>tshu</span><span style='font-family:新細明體,serif' lang='EN-US'>ā</span><span style='font-family:新細明體,serif'>來，<span lang='EN-US'>i</span>欲親身勸說。董國太閣問了素面真濟話，問起外面對這擺王位繼承的批評，素面毌敢明講，只講百姓敬愛監國爺，佮進前仝款尊敬國姓爺，監國爺袂用繼承君位，必然有真濟人失望。</span><span style='font-family:新細明體,serif'>董國太知影素面<font color='#0000ff'>原本佇總制府工課</font></span><span style='font-family:新細明體,serif'>，就問起陳總制的代誌，素面猶未回答，董國太就講：</span></p><p>(P.130)</p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「遮以後才閣講，</span><span style='font-family:新細明體,serif' lang='EN-US'>lí</span><span style='font-family:新細明體,serif'>猶是先轉去</span><span style='font-family:新細明體,serif' lang='EN-US'>tshu</span><span style='font-family:新細明體,serif' lang='EN-US'>ā</span><span style='font-family:新細明體,serif'>監國夫人來！過幾工仔，</span><span style='font-family:新細明體,serif' lang='EN-US'>lí</span><span style='font-family:新細明體,serif'>家己來佮<span lang='EN-US'>guá</span>講話－<span lang='EN-US'>guá</span>佇王城蹛久矣，攏干焦聽鄭家馮家的人的話，永華真少來，<span lang='EN-US'>i </span>的代誌<span lang='EN-US'>guá</span>真少聽著，<span lang='EN-US'>lí</span>過兩工仔才閣來詳細講予<span lang='EN-US'>guá</span>聽！</span><span style='font-family:新細明體,serif'>」</span></p>

<p><span style='font-family:新細明體,serif' lang='EN-US'>   </span><span style='font-family:新細明體,serif'>「是！國太，</span><span style='font-family:新細明體,serif' lang='EN-US'>guá</span><span style='font-family:新細明體,serif'>轉去矣！</span><span style='font-family:新細明體,serif'>」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面心內著急，拄告辭欲走，外口報告講馮府巧舍來到，素面猶未離開，來客已經入門，素面連鞭閃一爿，讓路予馮巧舍<span lang='EN-US'>in</span>。馮巧舍看著素面，竟然停下<font color='#ff0000'>腳</font>步看<span lang='EN-US'>i</span>，素面捌聽過姓馮的名，毌捌看過人，看這个人衫穿甲真媠，少年緣投，滿面笑容，雖然無予人感覺討厭，無過煞感覺無啥物禮貌。<span lang='EN-US'>i </span>閃避彼雙賊目，頕頭行過，聽著馮巧舍的隨從細聲講：</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>「是監國府的<span lang='EN-US'>……</span>」</span></p>

<p><span style='font-family:新細明體,serif' lang='EN-US'>    </span><span style='font-family:新細明體,serif'>素面真緊出門，轉來到監國府，聽著監國夫人拄吊梁自盡。<span lang='EN-US'>i</span>驚惶走入大廳，看著監國夫人屍體囥佇監國爺的棺材邊仔，<span lang='EN-US'>i</span>向前跪落大聲吼，不知覺就昏去，等人共<span lang='EN-US'>i</span>救醒來，<span lang='EN-US'>i</span>想著董國太的交代，想欲去向<span lang='EN-US'>i</span>報告，但是人已經死矣，<font color='#0000ff'>去報告閣有啥物效咧</font>？
<span lang='EN-US'>i</span>憨憨坐佇遐，不知不覺又閣哭出聲，<span lang='EN-US'>i</span>冷靜想想，猶是應該緊去報告董國太，<span lang='EN-US'>i</span>忍牢哭聲，準備欲出門，雄雄看著彼<font color='#ff0000'>的</font>馮巧舍</span><span style='font-family:新細明體,serif' lang='EN-US'>tshu</span><span style='font-family:新細明體,serif' lang='EN-US'>ā</span><span style='font-family:新細明體,serif'>著隨從對大門入來，<span lang='EN-US'>i </span>袂赴閃避，彼<font color='#ff0000'>的</font>馮巧舍已經徛佇<span lang='EN-US'>i</span>面前，態度溫文有禮，對素面輕聲講：</span></p>

<p><span style='font-family:新細明體,serif'>「素面姑娘－國太<font color='#ff0000'>佮</font><span lang='EN-US'>guá</span>講</span><span style='font-family:新細明體,serif' lang='EN-US'>lí</span><span style='font-family:新細明體,serif'>的名－國太交代愛監國府準備，愛將監國爺屍首佮王爺做伙安葬佇洲仔尾，<span lang='EN-US'>guá</span>應該愛<font color='#ff0000'>佮</font>啥人講，這馬是啥人扞頭<span lang='EN-US'>……</span>閣有，侍衛爺送五百圓銀，欲予監國府辦喪禮的，<span lang='EN-US'>guá</span>應該交予啥人？</span><span style='font-family:新細明體,serif'>」</span></p></div></td></tr></tbody></table></div></div><br /><small>Updated on <abbr class="updated" title="2014-06-08T06:34:52.141Z">&#20845;&#26376; 8, 2014</abbr> by <span class="author"><span class="vcard"><a class="fn" href="mailto:tp6m4rmp125@gmail.com">&#38515;&#26161;&#21531;</a></span></span> (<a href="../history.html">Version <span class="sites:revision">6</span></a>)</small><br /></div></div></body></html>