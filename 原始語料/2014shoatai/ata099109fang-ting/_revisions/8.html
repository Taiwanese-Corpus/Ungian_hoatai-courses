<html><head><title>ATA099109&#33459;&#23159; (Version 8)</title></head><body><div class="hentry webpage" id="https://sites.google.com/feeds/content/site/2014shoatai/2466278719994925463"><h3><span class="entry-title">ATA099109&#33459;&#23159;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:rgb(255,255,255)'>&lt;</span><span style='background-color:rgb(255,255,255)'><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>西川滿小說集2>西川滿著 陳千武譯</span><br style='color:rgb(51,51,51);font-family:Arial,sans-serif;font-size:12px;line-height:18.200000762939453px'/><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>&lt;嶽帝廟的美女></span><br style='color:rgb(51,51,51);font-family:Arial,sans-serif;font-size:12px;line-height:18.200000762939453px'/><br/></span><div><span style='background-color:rgb(255,255,255)'>(一)<br style='color:rgb(51,51,51);font-family:Arial,sans-serif;font-size:12px;line-height:18.200000762939453px'/><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>頭毛拄電了煞亂操操的少年查某，佇合歡樹下差一點阿欲撞著須崎，查某煞共閃過身的伊哀求:「救我，拜託你，救我!」</span><br style='color:rgb(51,51,51);font-family:Arial,sans-serif;font-size:12px;line-height:18.200000762939453px'/><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>講了就誠緊覕佇伊的後壁，佮伊挽著。須崎莫名其妙的停落來，已經真暗矣，路上的人已經少。這是台南，佇赤崁樓附近的小路。</span><br style='color:rgb(51,51,51);font-family:Arial,sans-serif;font-size:12px;line-height:18.200000762939453px'/><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>穿一軀青旗袍的查某咧喘，伊用可怕的眼神看拄才走過來的烏暗巷仔。</span><br style='color:rgb(51,51,51);font-family:Arial,sans-serif;font-size:12px;line-height:18.200000762939453px'/><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>路燈照著伊長長的臉，金色耳鉤咧hián，佇薟薟的合歡花香內，予人真深的印象。</span><br style='color:rgb(51,51,51);font-family:Arial,sans-serif;font-size:12px;line-height:18.200000762939453px'/><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>「是按怎?」</span><br style='color:rgb(51,51,51);font-family:Arial,sans-serif;font-size:12px;line-height:18.200000762939453px'/><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>「予人抓去，嶽...」</span><br style='color:rgb(51,51,51);font-family:Arial,sans-serif;font-size:12px;line-height:18.200000762939453px'/><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>猶未聽清楚下跤一句話，查某雄雄無講話，因為傷驚惶煞跑去矣。了後，逐伊的腳步聲迫倚來，三个查埔人為烏暗處出現。</span></span><div><span style='background-color:rgb(255,255,255)'><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>「是毋是有查某走過來?」<br/>行</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>佇頭前大欉的查埔真囂俳咧咻，共</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>須崎的肩胛頭捒一下。不知不覺的，伊徛佇路中間比出親像欲阻止怹的姿勢。</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'><br/></span></span></div><div><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:rgb(255,255,255)'>「創啥!」</span></div><div><span style='background-color:rgb(255,255,255)'><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>真受氣，閣</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>徛好，面對穿短衫的查埔人，對方嘛意外看著伊親像想欲反抗，就把牢拳頭拇。</span></span></div><div><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:rgb(255,255,255)'>「欲揍是無?」<br/>遐是予太陽曝烏的硬直的面。<br/>「莫管伊，無時間好冤家阿，會予彼的查某逃走。」</span></div><div><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:rgb(255,255,255)'>另外一个人一邊行一邊嘩。對面的查埔人呸出伊的喙瀾，然後講。</span></div><div><span style='background-color:rgb(255,255,255)'><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>「阮是保鏢，跤梢間仔的查某逃走矣</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>，若無，就共伊這个</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>囂俳的人拍死。」留一句嚇驚人的話就走去。</span></span></div><div><font face='Arial, sans-serif' color='#333333'><span style='font-size:12px;line-height:18.200000762939453px;background-color:rgb(255,255,255)'>啊!是娼婦的逃亡。一時的緊張無去矣，行兩、三步，毋過心肝頭湧進莫名的疑惑。仝時陣佇烏暗的頭前，聽著查某悲傷咧哭...。</span></font></div><div><span style='background-color:rgb(255,255,255)'><span style='font-size:12px;line-height:18.200000762939453px;color:rgb(51,51,51);font-family:Arial,sans-serif'>瞬間，</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>須崎決定欲綴著怹。哪是講這是新聞記者的第六感予伊有這決心，不如講是，拄才只有看著側臉的彼个查某，感覺太媠阿，這才是真正的動機吧。走到丁字路口，看著太子殿頭前有一篷人影，查某兩邊予兩</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>个查埔人挾的，予人用拖的咧行路。伊無閣喝救人，真有可能喙內底予人堵物件矣。</span></span></div><div><span style='background-color:rgb(255,255,255)'><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>戒備的查埔人保持一段距離行</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>佇後壁，定定越頭看四圍，毋閣無注意著須</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>崎</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>，干焦催一陣人緊行。<br/>是討厭開查某的，抑是忍袂牢逐工地獄生活所以雄雄反抗嗎?無論如何，逃走失敗矣，真是可憐。予人𤆬轉去，一定會受著遐的不講理閣粗魯的查埔真大的苦毒。好吧，反正今夜是宴會了後的路程，扎有一寡仔零星錢，就當作臨時揣查某，應召彼的查某人，無的確會當為遐的魔鬼手中共伊保護。有劍道初級的</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>須</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>崎竟然嘛會感性的想欲去救美人。</span></span></div><div><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:rgb(255,255,255)'><br/></span></div><div><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:rgb(255,255,255)'>(二)</span></div><div><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:rgb(255,255,255)'>一路綴的，望向天頂，無月娘，赤崁樓的樓閣烏烏徛佇點點仔下跤。遐是以早紅毛番所起的普魯維亞遮城、鄭成功的承天府，以早是全台灣的政治中心，現在變成遊客的遊覽的所在，附近角勢嘛著變成查某間矣。</span></div><div><span style='background-color:rgb(255,255,255)'><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>查某會予人</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>𤆬去佗一間暗間仔?若是與人發現煞結冤仇就算無盤，</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>須崎真細膩怕對方走無去，隨時調整</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>跤步。三</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>个</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>查埔人漸漸咧加緊速度，行過查某間的街仔，越去左邊，到大天后宮頭前停落來。</span></span></div><div><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:rgb(255,255,255)'>奇怪?</span></div><div><span style='background-color:rgb(255,255,255)'><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>須崎親像臆毋著矣。三</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>个</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>查埔人對著駛來的小汽車喝停，然後就共查某人捒入去。</span></span></div></div><div><span style='background-color:rgb(255,255,255)'><font face='Arial, sans-serif' color='#333333'><span style='font-size:12px;line-height:18.200000762939453px'>袂使，</span></font><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>須崎走過去。毌過行到十步左右的所在，車噴出烏煙，關掉後尾燈，駛出深夜的街仔頭無去矣。</span></span></div><div><span style='background-color:rgb(255,255,255)'><font face='Arial, sans-serif' color='#333333'><span style='font-size:12px;line-height:18.200000762939453px'>越頭看箍圍，看無其他的車，真無拄好。</span></font><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>須崎感覺遺憾，佇深夜底，連車的號碼攏看無清楚。</span></span></div><div><span style='background-color:rgb(255,255,255)'><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>哪毌是這附近的娼仔，敢講是藝旦?雖然是一目𥍉仔的見面，要講伊是</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>娼仔，煞嘛有溫雅的性地。對伊的消失，雄雄感覺真可惜。戇戇仔徛佇遐想拄才彼咧查某驚惶的款勢佮伊所講的話。</span></span></div><div><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:rgb(255,255,255)'>「....嶽....」</span></div><div><span style='background-color:rgb(255,255,255)'><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>留最後一的音，無頭無尾，毌管是偌呢有才調的社會記者，確實攏無辦法。擔著紅色的大挑燈，挑燈附近用折拗的籤裝飾咧，一位抽籤的卜卦先，正手一邊咧拍竹仔片，一邊位廟的後壁門行出來，看見</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>須崎就叫一聲。</span></span></div><div><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:rgb(255,255,255)'>「判斷面相喔!」</span></div><div><span style='background-color:rgb(255,255,255)'><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>親像真愛睏的聲音。</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>須崎感覺</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px'>卜卦先講笑的共伊剾勢，伊就毋插。</span></span></div><div><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:rgb(255,255,255)'>「恩!袂bài，就是一見鍾情，羅漢跤仔嘛，無怪。毋過</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:transparent'>須崎，只是講側面真媠，掛著金耳鉤，雖然我是社內唯一專門咧探訪花街的人，嘛無法度揣著。」</span></div><div><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:transparent'>做婦女、娛樂版的陳編輯，是綴佇接收了後報社唯一的日本人</span><span style='color:rgb(51,51,51);font-family:Arial,sans-serif;font-size:12px;line-height:18.200000762939453px;background-color:transparent'>須崎</span></div></div></td></tr></tbody></table></div></div><br /><small>Updated on <abbr class="updated" title="2014-04-15T05:58:39.611Z">&#22235;&#26376; 15, 2014</abbr> by <span class="author"><span class="vcard"><a class="fn" href="mailto:yuyu2405524@gmail.com">&#28216;&#33459;&#23159;</a></span></span> (<a href="../history.html">Version <span class="sites:revision">8</span></a>)</small><br /></div></div></body></html>