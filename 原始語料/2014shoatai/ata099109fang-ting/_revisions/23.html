<html><head><title>ATA099109&#33459;&#23159; (Version 23)</title></head><body><div class="hentry webpage" id="https://sites.google.com/feeds/content/site/2014shoatai/2466278719994925463"><h3><span class="entry-title">ATA099109&#33459;&#23159;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><font size='3'><span style='color:rgb(51,51,51);font-family:Arial,sans-serif;line-height:18.200000762939453px;background-color:rgb(255,255,255)'>&lt;</span><span style='background-color:rgb(255,255,255)'><span style='color:rgb(51,51,51);font-family:Arial,sans-serif;line-height:18.200000762939453px'>西川滿小說集2> 西川滿著 陳千武譯</span><br style='color:rgb(51,51,51);font-family:Arial,sans-serif;line-height:18.200000762939453px'/><span style='color:rgb(51,51,51);font-family:Arial,sans-serif;line-height:18.200000762939453px'>&lt;嶽帝廟的美女>   改寫者:游芳婷</span><br style='color:rgb(51,51,51);font-family:Arial,sans-serif;line-height:18.200000762939453px'/></span></font><font size='3'><span style='background-color:rgb(255,255,255)'><br/></span></font><div><span style='background-color:rgb(255,255,255)'><font size='3'>(一)<br style='color:rgb(51,51,51);font-family:Arial,sans-serif;line-height:18.200000762939453px'/><span style='color:rgb(51,51,51);font-family:Arial,sans-serif;line-height:18.200000762939453px'>頭毛拄電了煞亂操操的少年查某，佇合歡樹</span><span style='font-family:Arial,sans-serif;line-height:18.200000762939453px'><font color='#ff0000'>下</font></span><span style='color:rgb(51,51,51);font-family:Arial,sans-serif;line-height:18.200000762939453px'>差一點</span><span style='font-family:Arial,sans-serif;line-height:18.200000762939453px'><font color='#ff0000'>阿</font></span><span style='color:rgb(51,51,51);font-family:Arial,sans-serif;line-height:18.200000762939453px'>欲撞著須崎，查某煞共閃過身的伊哀求:「救我，拜託你，救我!」</span><br style='color:rgb(51,51,51);font-family:Arial,sans-serif;line-height:18.200000762939453px'/><span style='color:rgb(51,51,51);font-family:Arial,sans-serif;line-height:18.200000762939453px'>講了就</span><span style='font-family:Arial,sans-serif;line-height:18.200000762939453px'><font color='#00ffff'>真</font></span><span style='color:rgb(51,51,51);font-family:Arial,sans-serif;line-height:18.200000762939453px'>緊覕佇伊的後壁，</span><span style='font-family:Arial,sans-serif;line-height:18.200000762939453px'><font color='#0000ff'>佮伊挽著</font></span><span style='color:rgb(51,51,51);font-family:Arial,sans-serif;line-height:18.200000762939453px'>。須崎莫名其妙的停落來，已經真暗矣，路上的人已經少。這是台南，佇赤崁樓附近的小路。</span><br style='color:rgb(51,51,51);font-family:Arial,sans-serif;line-height:18.200000762939453px'/><span style='color:rgb(51,51,51);font-family:Arial,sans-serif;line-height:18.200000762939453px'>穿一軀青旗袍的查某咧喘，伊用可怕的眼神看拄才走過來的烏暗巷仔。</span><br style='color:rgb(51,51,51);font-family:Arial,sans-serif;line-height:18.200000762939453px'/><span style='color:rgb(51,51,51);font-family:Arial,sans-serif;line-height:18.200000762939453px'>路燈照著伊長長的</span><span style='font-family:Arial,sans-serif;line-height:18.200000762939453px'><font color='#00ffff'>面</font></span><span style='color:rgb(51,51,51);font-family:Arial,sans-serif;line-height:18.200000762939453px'>，金色耳鉤咧hián，佇薟薟的合歡花香內，予人真深的印象。</span><br style='color:rgb(51,51,51);font-family:Arial,sans-serif;line-height:18.200000762939453px'/><span style='color:rgb(51,51,51);font-family:Arial,sans-serif;line-height:18.200000762939453px'>「是按怎?」</span><br style='color:rgb(51,51,51);font-family:Arial,sans-serif;line-height:18.200000762939453px'/><span style='color:rgb(51,51,51);font-family:Arial,sans-serif;line-height:18.200000762939453px'>「予人抓去，嶽...」</span><br style='color:rgb(51,51,51);font-family:Arial,sans-serif;line-height:18.200000762939453px'/><span style='color:rgb(51,51,51);font-family:Arial,sans-serif;line-height:18.200000762939453px'>猶未聽清楚下跤一句話，查某雄雄無講話，因為傷驚惶煞</span><span style='font-family:Arial,sans-serif;line-height:18.200000762939453px'><font color='#00ffff'>走</font></span><span style='color:rgb(51,51,51);font-family:Arial,sans-serif;line-height:18.200000762939453px'>去矣。了後，</span><span style='font-family:Arial,sans-serif;line-height:18.200000762939453px'><font color='#ff0000'>逐</font></span><span style='color:rgb(51,51,51);font-family:Arial,sans-serif;line-height:18.200000762939453px'>伊的</span><span style='font-family:Arial,sans-serif;line-height:18.200000762939453px'><font color='#00ffff'>跤</font></span><span style='color:rgb(51,51,51);font-family:Arial,sans-serif;line-height:18.200000762939453px'>步聲迫倚來，三个查埔人</span><span style='font-family:Arial,sans-serif;line-height:18.200000762939453px'><font color='#00ffff'>對</font></span><span style='color:rgb(51,51,51);font-family:Arial,sans-serif;line-height:18.200000762939453px'>烏暗處出現。</span></font></span><div><span style='background-color:rgb(255,255,255)'><font size='3'><span style='color:rgb(51,51,51);font-family:Arial,sans-serif;line-height:18.200000762939453px'>「是毋是有查某走過來?」<br/>行</span><span style='color:rgb(51,51,51);font-family:Arial,sans-serif;line-height:18.200000762939453px'>佇頭前大欉的查埔真囂俳咧咻，共</span><span style='color:rgb(51,51,51);font-family:Arial,sans-serif;line-height:18.200000762939453px'>須崎的肩胛頭捒一下。不知不覺的，伊徛佇路中間比出親像欲阻止怹的姿勢。</span><span style='color:rgb(51,51,51);font-family:Arial,sans-serif;line-height:18.200000762939453px'><br/></span></font></span></div><div><span style='color:rgb(51,51,51);font-family:Arial,sans-serif;line-height:18.200000762939453px;background-color:rgb(255,255,255)'><font size='3'>「創啥!」</font></span></div><div><span style='background-color:rgb(255,255,255)'><font size='3'><span style='color:rgb(51,51,51);font-family:Arial,sans-serif;line-height:18.200000762939453px'>真受氣，閣</span><span style='color:rgb(51,51,51);font-family:Arial,sans-serif;line-height:18.200000762939453px'>徛好，面對穿短衫的查埔人，對方嘛意外看著伊親像想欲反抗，就把牢拳頭拇。</span></font></span></div><div><span style='font-family:Arial,sans-serif;line-height:18.200000762939453px'><font size='3'><font style='background-color:rgb(255,255,255)' color='#333333'>「欲揍是無?」</font><br/><font style='background-color:rgb(255,255,255)' color='#333333'>遐是予太陽曝烏的硬直的面。</font><br/><span style='background-color:rgb(255,255,255)'><font color='#333333'>「莫管伊，無時間好冤家</font><font color='#00ffff'>矣</font></span><font style='background-color:rgb(255,255,255)' color='#333333'>，會予彼</font><font style='background-color:rgb(255,255,255)' color='#00ffff'>个</font><font style='background-color:rgb(255,255,255)' color='#333333'>查某逃走。」</font></font></span></div><div><span style='font-family:Arial,sans-serif;line-height:18.200000762939453px;background-color:rgb(255,255,255)'><font size='3'><font color='#333333'>另外一个人一邊行一邊</font><font color='#00ffff'>喝</font><font color='#333333'>。對面的查埔人呸出伊的喙瀾，然後講。</font></font></span></div><div><span style='background-color:rgb(255,255,255)'><font size='3'><span style='color:rgb(51,51,51);font-family:Arial,sans-serif;line-height:18.200000762939453px'>「阮是保鏢，跤梢間仔的查某逃走矣</span><span style='color:rgb(51,51,51);font-family:Arial,sans-serif;line-height:18.200000762939453px'>，若無，就共伊這个</span><span style='color:rgb(51,51,51);font-family:Arial,sans-serif;line-height:18.200000762939453px'>囂俳的人拍死。」留一句嚇驚人的話就走去。</span></font></span></div><div><font size='3' face='Arial, sans-serif' color='#333333'><span style='line-height:18.200000762939453px;background-color:rgb(255,255,255)'>啊!是娼婦的逃亡。一時的緊張無去矣，行兩、三步，毋過心肝頭湧進莫名的疑惑。仝時陣佇烏暗的頭前，聽著查某悲傷咧哭...。</span></font></div><div><span style='background-color:rgb(255,255,255)'><font size='3'><span style='line-height:18.200000762939453px;color:rgb(51,51,51);font-family:Arial,sans-serif'>瞬間，</span><span style='color:rgb(51,51,51);font-family:Arial,sans-serif;line-height:18.200000762939453px'>須崎決定欲綴著怹。哪是講這是新聞記者的第六感</span><span style='font-family:Arial,sans-serif;line-height:18.200000762939453px'><font color='#0000ff'>予伊有這決心</font></span><span style='color:rgb(51,51,51);font-family:Arial,sans-serif;line-height:18.200000762939453px'>，不如講是，拄才只有看著</span><span style='font-family:Arial,sans-serif;line-height:18.200000762939453px'><font color='#ff0000'>側臉</font></span><span style='color:rgb(51,51,51);font-family:Arial,sans-serif;line-height:18.200000762939453px'>的彼个查某，感覺</span><span style='font-family:Arial,sans-serif;line-height:18.200000762939453px'><font color='#00ffff'>傷</font></span><span style='color:rgb(51,51,51);font-family:Arial,sans-serif;line-height:18.200000762939453px'>媠</span><span style='font-family:Arial,sans-serif;line-height:18.200000762939453px'><font color='#00ffff'>矣</font></span><span style='color:rgb(51,51,51);font-family:Arial,sans-serif;line-height:18.200000762939453px'>，這才是真正的動機吧。走到</span><span style='font-family:Arial,sans-serif;line-height:18.200000762939453px'><font color='#0000ff'>丁字路口</font></span><span style='color:rgb(51,51,51);font-family:Arial,sans-serif;line-height:18.200000762939453px'>，看著太子殿頭前有一篷人影，查某兩邊予兩</span><span style='color:rgb(51,51,51);font-family:Arial,sans-serif;line-height:18.200000762939453px'>个查埔人挾</span><span style='font-family:Arial,sans-serif;line-height:18.200000762939453px'><font color='#00ffff'>咧</font></span><span style='color:rgb(51,51,51);font-family:Arial,sans-serif;line-height:18.200000762939453px'>，予人用拖的咧行路。伊無閣喝救人，真有可能喙內底予人堵物件矣。</span></font></span></div><div><font><span style='font-size:medium;background-color:rgb(255,255,255);color:rgb(51,51,51);font-family:Arial,sans-serif;line-height:18.200000762939453px'>戒備的查埔人保持一段距離行</span><span style='font-size:medium;background-color:rgb(255,255,255);color:rgb(51,51,51);font-family:Arial,sans-serif;line-height:18.200000762939453px'>佇後壁，定定越頭看四圍，毋閣無注意著須</span><span style='font-size:medium;background-color:rgb(255,255,255);color:rgb(51,51,51);font-family:Arial,sans-serif;line-height:18.200000762939453px'>崎</span><span style='font-size:medium;background-color:rgb(255,255,255);color:rgb(51,51,51);font-family:Arial,sans-serif;line-height:18.200000762939453px'>，干焦催一陣人緊行。<br/>是討厭開查某的，抑是忍袂牢逐工地獄生活所以雄雄反抗嗎?無論如何，逃走失敗矣，真是可憐。予人</span><span style='font-size:medium;background-color:rgb(255,255,255);font-family:Arial,sans-serif;line-height:18.200000762939453px'><font color='#ff0000'>𤆬</font></span><span style='font-size:medium;background-color:rgb(255,255,255);color:rgb(51,51,51);font-family:Arial,sans-serif;line-height:18.200000762939453px'>轉去，一定會受著遐的不講理閣粗魯的查埔真大的苦毒。好吧，反正今夜是宴會了後的路程，</span><span style='font-size:medium;background-color:rgb(255,255,255);font-family:Arial,sans-serif;line-height:18.200000762939453px'><font color='#ff0000'>扎</font></span><span style='font-size:medium;background-color:rgb(255,255,255);color:rgb(51,51,51);font-family:Arial,sans-serif;line-height:18.200000762939453px'>有一寡仔零星錢，就當</span><span style='font-size:medium;background-color:rgb(255,255,255);font-family:Arial,sans-serif;line-height:18.200000762939453px'><font color='#ff0000'>做</font></span><span style='font-size:medium;background-color:rgb(255,255,255);color:rgb(51,51,51);font-family:Arial,sans-serif;line-height:18.200000762939453px'>臨時揣查某，應召</span></font><font style='background-color:transparent;font-family:Arial,sans-serif;font-size:medium;line-height:18.200000762939453px' color='#00ffff'>彼</font><font style='background-color:transparent;font-family:Arial,sans-serif;font-size:medium;line-height:18.200000762939453px' color='#00ffff'>个</font><span style='font-size:medium;color:rgb(51,51,51);font-family:Arial,sans-serif;line-height:18.200000762939453px'>查某人，無的確會當為遐的魔鬼手中共伊保護。有劍道初級的</span><span style='font-size:medium;color:rgb(51,51,51);font-family:Arial,sans-serif;line-height:18.200000762939453px'>須</span><span style='font-size:medium;color:rgb(51,51,51);font-family:Arial,sans-serif;line-height:18.200000762939453px'>崎竟然嘛會感性的想欲去救美人。</span></div><div><span style='color:rgb(51,51,51);font-family:Arial,sans-serif;line-height:18.200000762939453px;background-color:rgb(255,255,255)'><font size='3'><br/></font></span></div><div><span style='color:rgb(51,51,51);font-family:Arial,sans-serif;line-height:18.200000762939453px;background-color:rgb(255,255,255)'><font size='3'>(二)</font></span></div><div><span style='color:rgb(51,51,51);font-family:Arial,sans-serif;line-height:18.200000762939453px;background-color:rgb(255,255,255)'><font size='3'>一路綴的，望向天頂，無月娘，赤崁樓的樓閣烏烏徛佇點點仔下跤。遐是以早紅毛番所起的普魯維亞遮城、鄭成功的承天府，以早是全台灣的政治中心，現在變成遊客的遊覽的所在，附近角勢嘛著變成查某間矣。</font></span></div><div><span style='background-color:rgb(255,255,255)'><font size='3'><span style='color:rgb(51,51,51);font-family:Arial,sans-serif;line-height:18.200000762939453px'>查某會予人</span><span style='color:rgb(51,51,51);font-family:Arial,sans-serif;line-height:18.200000762939453px'>𤆬去佗一間暗間仔?若是</span><span style='font-family:Arial,sans-serif;line-height:18.200000762939453px'><font color='#ff0000'>與</font></span><span style='color:rgb(51,51,51);font-family:Arial,sans-serif;line-height:18.200000762939453px'>人發現煞結冤仇就算無盤，</span><span style='color:rgb(51,51,51);font-family:Arial,sans-serif;line-height:18.200000762939453px'>須崎真細膩</span><span style='font-family:Arial,sans-serif;line-height:18.200000762939453px'><font color='#ff0000'>怕</font></span><span style='color:rgb(51,51,51);font-family:Arial,sans-serif;line-height:18.200000762939453px'>對方走無去，隨時調整</span><span style='color:rgb(51,51,51);font-family:Arial,sans-serif;line-height:18.200000762939453px'>跤步。三</span><span style='color:rgb(51,51,51);font-family:Arial,sans-serif;line-height:18.200000762939453px'>个</span><span style='color:rgb(51,51,51);font-family:Arial,sans-serif;line-height:18.200000762939453px'>查埔人漸漸咧加緊速度，行過查某間的街仔，</span><span style='font-family:Arial,sans-serif;line-height:18.200000762939453px'><font color='#ff0000'>越</font></span><span style='color:rgb(51,51,51);font-family:Arial,sans-serif;line-height:18.200000762939453px'>去</span><span style='font-family:Arial,sans-serif;line-height:18.200000762939453px'><font color='#ff0000'>左邊</font></span><span style='color:rgb(51,51,51);font-family:Arial,sans-serif;line-height:18.200000762939453px'>，到大天后宮頭前停落來。</span></font></span></div><div><span style='color:rgb(51,51,51);font-family:Arial,sans-serif;line-height:18.200000762939453px;background-color:rgb(255,255,255)'><font size='3'>奇怪?</font></span></div><div><span style='background-color:rgb(255,255,255)'><font size='3'><span style='color:rgb(51,51,51);font-family:Arial,sans-serif;line-height:18.200000762939453px'>須崎親像臆毋著矣。三</span><span style='color:rgb(51,51,51);font-family:Arial,sans-serif;line-height:18.200000762939453px'>个</span><span style='color:rgb(51,51,51);font-family:Arial,sans-serif;line-height:18.200000762939453px'>查埔人對著駛來的小汽車喝停，然後就共查某人捒入去。</span></font></span></div></div><div><span style='background-color:rgb(255,255,255)'><font size='3'><font face='Arial, sans-serif' color='#333333'><span style='line-height:18.200000762939453px'>袂使，</span></font><span style='color:rgb(51,51,51);font-family:Arial,sans-serif;line-height:18.200000762939453px'>須崎走過去。毌過行到十步左右的所在，車噴出烏煙，關掉後尾燈，駛出深夜的街仔頭無去矣。</span></font></span></div><div><span style='background-color:rgb(255,255,255)'><font size='3'><font face='Arial, sans-serif' color='#333333'><span style='line-height:18.200000762939453px'>越頭看箍圍，看無其他的車，真無拄好。</span></font><span style='color:rgb(51,51,51);font-family:Arial,sans-serif;line-height:18.200000762939453px'>須崎感覺遺憾，佇深夜底，連車的號碼攏看無清楚。</span></font></span></div><div><span style='background-color:rgb(255,255,255)'><font size='3'><span style='color:rgb(51,51,51);font-family:Arial,sans-serif;line-height:18.200000762939453px'>哪毌是這附近的娼仔，敢講是藝旦?雖然是一目𥍉仔的見面，</span><span style='font-family:Arial,sans-serif;line-height:18.200000762939453px'><font color='#ff0000'>要</font></span><span style='color:rgb(51,51,51);font-family:Arial,sans-serif;line-height:18.200000762939453px'>講伊是</span><span style='color:rgb(51,51,51);font-family:Arial,sans-serif;line-height:18.200000762939453px'>娼仔，煞嘛有溫雅的性地。對伊的消失，雄雄感覺真可惜。戇戇仔徛佇遐想拄才彼咧查某驚惶的款勢佮伊所講的話。</span></font></span></div><div><span style='color:rgb(51,51,51);font-family:Arial,sans-serif;line-height:18.200000762939453px;background-color:rgb(255,255,255)'><font size='3'>「....嶽....」</font></span></div><div><span style='background-color:rgb(255,255,255)'><font size='3'><span style='color:rgb(51,51,51);font-family:Arial,sans-serif;line-height:18.200000762939453px'>留最後一的音，無頭無尾，毌管是偌呢有才調的社會記者，確實攏無辦法。擔著紅色的大挑燈，挑燈附近用折拗的籤裝飾咧，一位抽籤的</span><span style='font-family:Arial,sans-serif;line-height:18.200000762939453px'><font color='#000000'>卜卦先</font></span><span style='color:rgb(51,51,51);font-family:Arial,sans-serif;line-height:18.200000762939453px'>，正手一邊咧拍竹仔片，一邊位廟的後壁門行出來，</span><font color='#0000ff'><span style='font-family:Arial,sans-serif;line-height:18.200000762939453px'>看</span><span style='font-family:Arial,sans-serif;line-height:18.200000762939453px'>見</span></font><span style='color:rgb(51,51,51);font-family:Arial,sans-serif;line-height:18.200000762939453px'>須崎就叫一聲。</span></font></span></div><div><span style='color:rgb(51,51,51);font-family:Arial,sans-serif;line-height:18.200000762939453px;background-color:rgb(255,255,255)'><font size='3'>「判斷面相喔!」</font></span></div><div><span style='background-color:rgb(255,255,255)'><font size='3'><span style='color:rgb(51,51,51);font-family:Arial,sans-serif;line-height:18.200000762939453px'>親像真愛睏的聲音。</span><span style='color:rgb(51,51,51);font-family:Arial,sans-serif;line-height:18.200000762939453px'>須崎感覺</span><span style='color:rgb(51,51,51);font-family:Arial,sans-serif;line-height:18.200000762939453px'>卜卦先講笑的共伊剾</span><span style='font-family:Arial,sans-serif;line-height:18.200000762939453px'><font color='#ff0000'>勢</font></span><span style='color:rgb(51,51,51);font-family:Arial,sans-serif;line-height:18.200000762939453px'>，伊就毋插。</span></font></span></div><div><font size='3'><span style='color:rgb(51,51,51);font-family:Arial,sans-serif;line-height:18.200000762939453px;background-color:rgb(255,255,255)'>「恩!袂</span><span style='font-family:Arial,sans-serif;line-height:18.200000762939453px;background-color:rgb(255,255,255)'><font color='#ff0000'>bài</font></span><span style='color:rgb(51,51,51);font-family:Arial,sans-serif;line-height:18.200000762939453px;background-color:rgb(255,255,255)'>，就是一見鍾情，羅漢跤仔嘛，無怪。毋過</span><span style='color:rgb(51,51,51);font-family:Arial,sans-serif;line-height:18.200000762939453px;background-color:transparent'>須崎先生，只是講側面真媠，掛著金耳鉤，雖然我是社內唯一專門咧探訪花街的人，嘛無法度揣著。」</span></font></div><div><font size='3'><span style='color:rgb(51,51,51);font-family:Arial,sans-serif;line-height:18.200000762939453px;background-color:transparent'>做婦女、娛樂版的陳編輯，</span><span style='font-family:Arial,sans-serif;line-height:18.200000762939453px;background-color:transparent'><font color='#0000ff'>綴佇接收了後報社</font></span><span style='color:rgb(51,51,51);font-family:Arial,sans-serif;line-height:18.200000762939453px;background-color:transparent'>唯一的日本人</span><span style='color:rgb(51,51,51);font-family:Arial,sans-serif;line-height:18.200000762939453px;background-color:transparent'>須崎，是伊的好朋友。雖然講話當中會互相褒貶，</span><span style='font-family:Arial,sans-serif;line-height:18.200000762939453px;background-color:transparent'><font color='#ff0000'>無</font></span><span style='color:rgb(51,51,51);font-family:Arial,sans-serif;line-height:18.200000762939453px;background-color:transparent'>過共社務代誌處理了後，就約好欲同齊去踅查某間。</span></font></div><div><span style='color:rgb(51,51,51);font-family:Arial,sans-serif;line-height:18.200000762939453px;background-color:transparent'><font size='3'>果然伊對這个所在真熟。</font></span></div><div><span style='color:rgb(51,51,51);font-family:Arial,sans-serif;line-height:18.200000762939453px;background-color:transparent'><font size='3'>「暗安，你好!」</font></span></div><div><font size='3' face='Arial, sans-serif' color='#333333'><span style='line-height:18.200000762939453px'>講一聲就入去，每一間花間的間主攏搓手表示歡迎。<br/></span></font></div><div><font size='3' face='Arial, sans-serif'><span style='line-height:18.200000762939453px'><font color='#333333'>「哦!欲看</font><font color='#0000ff'>我兜的查某</font><font color='#333333'>?無問題。....是毋是欲翕相?馬上召集全體來。</font><font color='#ff0000'>對阿</font><font color='#333333'>，先來</font><font color='#ff0000'>飲</font><font color='#333333'>一寡仔啥物吧。」</font></span></font></div><div><font size='3'><font face='Arial, sans-serif' color='#333333'><span style='line-height:18.200000762939453px'>金雞老紅酒佮瓜子攏捧出來。兩</span></font><span style='line-height:18.200000762939453px;color:rgb(51,51,51);font-family:Arial,sans-serif;background-color:transparent'>个人用</span><span style='line-height:18.200000762939453px;font-family:Arial,sans-serif;background-color:transparent'><font color='#ff0000'>牙</font></span><span style='line-height:18.200000762939453px;color:rgb(51,51,51);font-family:Arial,sans-serif;background-color:transparent'>齒咬破瓜子，巧妙的共白仁提出來食，</span><span style='color:rgb(51,51,51);font-family:Arial,sans-serif;line-height:18.200000762939453px;background-color:transparent'>須崎真歡喜等待查某攏出來。</span></font></div><div><span style='color:rgb(51,51,51);font-family:Arial,sans-serif;line-height:18.200000762939453px;background-color:transparent'><font size='3'>果然，結果攏是失望的，行到外口 。</font></span></div><div><font size='3'><span style='color:rgb(51,51,51);font-family:Arial,sans-serif;line-height:18.200000762939453px;background-color:transparent'>「</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:1.5;background-color:rgb(255,255,255)'>賰的查某間</span></font><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:medium;line-height:24px;background-color:transparent'>賰三、四間，是毋是赤崁附近的暗空仔?」</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:medium;line-height:24px;background-color:transparent'>「毋是。怹為彼邊坐小汽車走去的，咦!陳先生，有叫做啥物嶽的酒家?」</span></div><div><font size='3' face='Segoe UI, Charis SIL, Lucida Sans Unicode, 新細明體'><span style='line-height:24px'><font color='#000000'>「招仙閣、寶美樓、愛明樓、壽芳樓、鶯遷閣、小蓬萊」隨唸出十</font><font color='#ff0000'>規</font><font color='#000000'>个名仔，「無，無彼種酒家...」</font></span></font></div><div><font size='3' face='Segoe UI, Charis SIL, Lucida Sans Unicode, 新細明體' color='#000000'><span style='line-height:24px'>「若是有的話...哎!」</span></font></div><div><span style='font-family:Arial,sans-serif;font-size:medium;line-height:18.200000762939453px'><font color='#000000'>須崎懊惱的抓抓失去頭毛油的長頭毛。</font></span></div><div><span style='font-family:Arial,sans-serif;font-size:medium;line-height:18.200000762939453px'><font color='#000000'>「請彼个老先生看運勢吧。」</font></span></div><div><font color='#000000'><span style='font-family:Arial,sans-serif;font-size:medium;line-height:18.200000762939453px'>行到大關帝廟頭前，看見「賣卜正宗」的看板，陳先生摸伊的下頦講。瘦細的老人，手提的巫竹，背著西照日，坐佇看板邊仔。</span><span style='font-family:Arial,sans-serif;font-size:medium;line-height:18.200000762939453px;background-color:transparent'>須崎咋舌一下。</span></font></div><div><font color='#000000'><span style='font-family:Arial,sans-serif;font-size:medium;line-height:18.200000762939453px;background-color:transparent'>「講耍笑，台南這</span><span style='font-family:Arial,sans-serif;font-size:medium;line-height:18.200000762939453px;background-color:transparent'>个</span><span style='background-color:transparent;font-family:Arial,sans-serif;font-size:medium;line-height:18.200000762939453px'>所在，為啥物遐呢濟廟寺佮問卜的...」</span></font></div><div><span style='background-color:transparent;font-family:Arial,sans-serif;font-size:medium;line-height:18.200000762939453px'><font color='#000000'>「台南的開發，</font><font color='#0000ff'>佇明朝萬曆年間傷早</font><font color='#000000'>，只是我知影的廟寺嘛有一百三十三間。對東</font><font color='#ff0000'>邊</font><font color='#000000'>開始是大人廟、彌陀寺、龍泉井廟、聖公廟、龍山寺...」啉了半醉的陳，認真的算起廟寺來矣。會開查某的伊，對東京駒澤大學畢業的，早就對廟寺真有興趣。「城隍廟、福德祠、清水寺、嶽帝廟，喂!</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>須崎先生，酒家無，毋過廟有嶽的就是嶽帝廟。」</span></div><div><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#000000'>「彼是啥物款的廟?」</font></span></div><div><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#000000'>「祭祀東嶽大帝，原來是山神，</font><font color='#0000ff'>現在</font><font color='#000000'>受著道教的影響，掌管人的生死靈魂。」</font></span></div><div><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#000000'>「哼!佮查某無啥物</font><font color='#ff0000'>因</font><font color='#000000'>緣...」</font></span></div><div><font size='3' color='#000000'>「對遮</font><font size='3' color='#ff0000'>越</font><font size='3' color='#000000'>過去，就有一間查某間。」</font></div><div><font size='3' color='#000000'>陳先生行</font><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>佇</span><span style='color:rgb(0,0,0);font-size:medium;background-color:transparent;line-height:1.5'>頭前指點。</span></div><div><span style='color:rgb(0,0,0);font-size:medium;background-color:transparent;line-height:1.5'>「當作一場夢煞煞去。橫直予遐的查埔膏膏纏的查某，見著伊，想欲娶伊嘛是無可能的。」陳親像有經驗的人咧笑的，「欲閣去佗位啉?」</span></div><div><span style='color:rgb(0,0,0);font-size:medium;background-color:transparent;line-height:1.5'><br/></span></div><div><span style='color:rgb(0,0,0);font-size:medium;background-color:transparent;line-height:1.5'>(三)</span></div><div><span style='color:rgb(0,0,0);font-size:medium;background-color:transparent;line-height:1.5'>毋過，</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>佇夕陽沉落去安平海，西照日共</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#ff0000'>屋</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>頂的台南街仔染紅矣，</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>須崎煞一个人行轉去接近大南門的宿舍。</span></div><div><span style='color:rgb(0,0,0);font-size:medium;background-color:transparent;line-height:1.5'>該揣的所在攏揣矣。洗身軀了後，</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>須崎坐佇藤椅咧</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#ff0000'>翻</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>冊，毋過一</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>个字攏看袂落。</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>提一支薰點火，食</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#ff0000'>規</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>喙，喘一口氣，那想，恩，去嶽帝廟看覓。若是落空逝嘛</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>袂</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#ff0000'>會</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>緊，伊，確實會值得我關心的查某。</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>須崎一那呢想，伊就徛起來</span><span style='background-color:transparent;color:rgb(0,0,0);font-family:Arial,sans-serif;font-size:medium;line-height:18.200000762939453px'>去換衫。</span></div><div><span style='background-color:transparent;color:rgb(0,0,0);font-family:Arial,sans-serif;font-size:medium;line-height:18.200000762939453px'>嶽帝廟</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>佇台南嘛算是歷史古早的街仔。</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>掛有古早香的大金葫蘆</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#000000'>khan</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>-páng的茶米店。為著鴉片仙開一</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>个小窗仔，掛一</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>个</span><span style='background-color:transparent;color:rgb(0,0,0);font-family:Arial,sans-serif;font-size:medium;line-height:18.200000762939453px'>「專一號」的匾，賣鴉片的</span><span style='background-color:transparent;font-family:Arial,sans-serif;font-size:medium;line-height:18.200000762939453px'><font color='#ff0000'>土</font></span><span style='background-color:transparent;color:rgb(0,0,0);font-family:Arial,sans-serif;font-size:medium;line-height:18.200000762939453px'>角厝。佇厝頂裝有避邪的月形抑是用燒的壺的人兜，遐的厝攏是自以早以來，親像鬼咧蹛的，攏予人感覺有妖怪的氣氛，予</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>須崎感覺閣較有冒險感。</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>向抱著竹籠仔的，十二、三歲賣油食粿的查某囡仔問路，伊</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#ff0000'>佮</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>伊講:</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>「頭前的舊鼓井倒</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#ff0000'>越</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>。」</span></div><div><font size='3' face='Arial, sans-serif' color='#000000'><span style='line-height:18.200000762939453px'>按照指示的方向行一段了後回頭，拄才問路的</span></font><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>查某囡仔</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#ff0000'>遊園</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>徛佇遐看著</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>須崎，毋過雄雄，「哇---------」喝了真大聲就走去矣。這予</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>須崎</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#0000ff'>驚一下</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>。</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>用缺角的甕仔埋</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>佇</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#ff0000'>土</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>角</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#ff0000'>作</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>路的狹巷仔，行較緊的就會有滑溜的感覺，一</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>个無細膩就會跋倒，</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>佇眼前，看著矮矮邊緣的古井，心內開始驚惶。須崎沓沓仔後悔家己的無聊煞來到這</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>个</span><span style='background-color:transparent;color:rgb(0,0,0);font-family:Arial,sans-serif;font-size:medium;line-height:18.200000762939453px'>所在。</span></div><div><span style='background-color:transparent;color:rgb(0,0,0);font-family:Arial,sans-serif;font-size:medium;line-height:18.200000762939453px'>暗時十點，廟前攏無人。廟比想的閣較</span><span style='background-color:transparent;font-family:Arial,sans-serif;font-size:medium;line-height:18.200000762939453px'><font color='#ff0000'>小</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>佮清氣。佇厝頂</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#0000ff'>左右兩邊</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>反彎的龍，互相面對面咧相纏。</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>「東嶽大帝」的扁字體宮燈一个，吊佇金字門聯的中央，發出淡泊的光。</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'><br/></span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>(四)</span></div><div><font size='3' face='Arial, sans-serif'><span style='line-height:18.200000762939453px'><font color='#000000'>深夜矣，風停矣，搖過的芭蕉葉仔嘛重重的下垂。熱天歹睏，陳干焦穿一條褲，褪赤體，共竹椅仔提到圓窗頭前，輕輕仔拍著揚琴。彼是伊得意的「梅花三弄」曲，伊</font><font color='#0000ff'>正</font><font color='#000000'>享受佇伊家己拍的揚琴當中。</font></span></font></div><div><font size='3' face='Arial, sans-serif' color='#000000'><span style='line-height:18.200000762939453px'>「是啥?」這的時陣，「啥來矣?」夫人勒目眉的伸頭看。「有人咧挵門!」</span></font></div><div><font size='3' face='Arial, sans-serif' color='#000000'><span style='line-height:18.200000762939453px'>「拍開看覓!」</span></font></div><div><font size='3' face='Arial, sans-serif' color='#000000'><span style='line-height:18.200000762939453px'>「毋過，這馬已經一點矣，我毋敢....」</span></font></div><div><font size='3' face='Arial, sans-serif' color='#000000'><span style='line-height:18.200000762939453px'>陳不得已共敲琴的兩支槌仔囥落來。大門繼續有人咧</span></font><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>挵。</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px'>「是啥?」</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px'>「是我。」拍開門，</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>須崎就跳入來，「拍謝!拍謝!有話想欲佮你講。」</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>「驚惶啥物?來吧，聽一曲我的揚琴按怎?」</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>「哪有彼咧心情，不得了阿，是怪談!」</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>須崎的面色白蒼蒼。陳共光光的烏衫穿起來，然後請</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>須崎坐佇竹椅仔。「按怎?有查某予人刣矣嗎?」</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>「無，毋是遐的，是今仔日暗時，我去過嶽帝廟。」</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>「哇!你</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px'>遐</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>呢勇敢，攏無人吧!」</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>須崎</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#ff0000'>點</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>頭後講:「彼真是奇怪的廟，入去</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px'>祭堂</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>，就有奇怪的牛頭馬面，像欲掠人仝款咧徛的。佇現世受過誠濟苦，才欲佇靈的世界越過來苦毒人。閣有二尺四方的烏面、矮矮的范將軍，提著虎頭牌真受氣。提著火籤，有一尺</span><span style='font-family:Arial,sans-serif;font-size:medium;line-height:18.200000762939453px;background-color:transparent'><font color='#ff0000'>高</font></span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>的謝將軍，吐紅</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:1.5;background-color:rgb(255,255,255)'>喙舌，白色的面像欲哭出來。無半的人、無一點點仔聲音的廟真正予我感覺真驚惶。</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:1.5;background-color:rgb(255,255,255)'>須崎啉一</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>喙夫人送來的烏龍茶。</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>「毋過，我猶是起大膽，入去點彼的小可仔有光的祭堂。有長長烏色鬍鬚的東嶽大帝，穿著紅色外套，嚴肅的坐佇堂上。親像咧</span><span style='font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'><font color='#ff0000'>佮</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>我罵，為啥物來遮</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px'>揣</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>查某，是毋是起</span><span style='font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'><font color='#ff0000'>肖</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>矣?所以我徙開目睭</span><span style='font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'><font color='#ff0000'>月</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>入去後邊的殿堂。遐嘛有排列可怕的靈界的眾神，無論是佗一尊神我攏毋管嘛毋看，我所了解的是欲揣的</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>查某無佇遐爾爾。佇心內底的恬靜予我愈掣，我緊走轉去本殿，毋過，陳先生，彼時陣我聽著...</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>「?」</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>「予人起毛管的悲鳴!那是平常時聽袂著的悽慘的哀哀吼。我越頭閣看見祭堂的東嶽大帝</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>目睭</span><span style='background-color:transparent;color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px'>展金金</span><span style='background-color:transparent;font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px'><font color='#ff0000'>佮</font></span><span style='background-color:transparent;color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px'>我看。驚死人嘛毋敢出聲，拚死命走出來，一直走到遮。失禮共你攪擾。毋過，我明明</span><span style='background-color:transparent;font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px'><font color='#ff0000'>著</font></span><span style='background-color:transparent;color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px'>有聽見，彼的喝聲是啥物?」</span></div><div><span style='background-color:transparent;color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px'>陳無講話，煞</span><span style='background-color:transparent;font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px'><font color='#ff0000'>小</font></span><span style='background-color:transparent;color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px'>聲的講:「須崎先生，你真正有聽著?敢會是一種幻覺?」</span></div><div><font size='3' color='#000000'>共烏魚子</font><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>佮虎骨酒囥佇銀盤仔提來的夫人，對中間聽著須崎的話，嘛看著須崎對陳問的問題點兩擺頭，面色嘛變矣。</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>「按呢袂使，</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>袂使</span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>囥的遐無管，一定愛去請道士去祭拜共</span><span style='font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'><font color='#ff0000'>不</font></span><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>清氣的清清掉...」</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>須崎一聽著陳氏翁某講了歹代誌就問:「到底是啥物情形?彼款聲音...」</span></div><div><span style='color:rgb(0,0,0);font-family:Segoe UI,Charis SIL,Lucida Sans Unicode,新細明體;font-size:15px;line-height:22.5px;background-color:transparent'>「彼是嶽帝廟內底犯人咧哭呻聲，謝將軍手提火籤是欲徵召傳票，范將軍手提虎頭牌是欲掠人的火籤。柬嶽大帝佇半</span><font size='3'><font style='text-decoration:none;line-height:normal;background-color:rgb(255,255,238)' face='times new roman, serif' color='#000000'><span lang='EN-US'>暝</span></font><span style='background-color:transparent;color:rgb(0,0,0);font-family:Segoe UI,Charis SIL,Lucida Sans Unicode,新細明體;line-height:22.5px'>時叫這兩位將軍共歹人的魂魄𤆬到廟內底，</span><span style='background-color:transparent;font-family:Segoe UI,Charis SIL,Lucida Sans Unicode,新細明體;line-height:22.5px'><font color='#000000'>予</font></span></font><font size='3' color='#000000'> </font><img style='background-color:transparent;color:rgb(0,0,0);font-size:medium;line-height:24px;font-family:Segoe UI,Charis SIL,Lucida Sans Unicode,新細明體' src='http://twblg.dict.edu.tw/holodict_new/fontPics/E701.gif' border='0'/><font style='background-color:transparent' size='3' color='#000000'>食碰釘，閣予牛頭馬面共</font><img style='background-color:transparent;color:rgb(0,0,0);font-size:medium;line-height:24px;font-family:Segoe UI,Charis SIL,Lucida Sans Unicode,新細明體' src='http://twblg.dict.edu.tw/holodict_new/fontPics/E701.gif' border='0'/><span style='background-color:transparent;color:rgb(0,0,0);font-size:medium;line-height:1.5'>拍。所以真</span><span style='background-color:transparent;font-size:medium;line-height:1.5'><font color='#ff0000'>古</font></span><span style='background-color:transparent;color:rgb(0,0,0);font-size:medium;line-height:1.5'>以前，大家攏足驚聽著遐的哭聲，煞毋敢走倚嶽帝廟。」</span></div><div><span style='background-color:transparent;color:rgb(0,0,0);font-size:medium;line-height:1.5'>「喔!原來如此，</span><font style='background-color:transparent;font-family:Arial,sans-serif;font-size:medium;line-height:18.200000762939453px' color='#333333'>彼</font><font style='background-color:transparent;font-family:Arial,sans-serif;font-size:medium;line-height:18.200000762939453px' color='#000000'>个查某才會...」須崎無意的哼一聲，「毋過，敢講現在這</font><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>个社會...。」</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>「喂!嶽帝廟附近的厝佮街仔，對古早到這馬一直攏無變，毋管時代變甲偌進步，靈魂攏會佇的。佇彼間廟內底，神明閣</span><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>佇遐。」</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>「這是真的，須崎先生。」</span></div><div><span style='color:rgb(0,0,0);font-family:Arial,sans-serif;font-size:medium;line-height:18.200000762939453px;background-color:transparent'>夫人吐一口氣，轉去家己的房間。陳看伊背後一眼就講:「想甲傷神秘矣!」</span></div></div></td></tr></tbody></table></div></div><br /><small>Updated on <abbr class="updated" title="2014-05-13T17:39:17.929Z">&#20116;&#26376; 13, 2014</abbr> by <span class="author"><span class="vcard"><a class="fn" href="mailto:d987588@gmail.com">&#31179;&#40179;&#38515;</a></span></span> (<a href="../history.html">Version <span class="sites:revision">23</span></a>)</small><br /></div></div></body></html>