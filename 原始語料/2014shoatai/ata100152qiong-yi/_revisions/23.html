<html><head><title>ATA100152&#29898;&#35516; (Version 23)</title></head><body><div class="hentry webpage" id="https://sites.google.com/feeds/content/site/2014shoatai/2924633338510873472"><h3><span class="entry-title">ATA100152&#29898;&#35516;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-align:center;text-indent:24pt'><span style='font-family:標楷體'><font size='4'>小飛俠</font></span></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>所有的囡仔攏會大漢，毋管是睏去抑是</span><span style='font-family:標楷體;color:blue'>精神</span><span style='font-family:標楷體'>、塊哭抑是塊笑的時陣，時間總是一直逐一直逐，連參詳的餘地都攏無。</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>目一个</span><span style='font-family:新細明體-ExtB,serif'>𥍉</span><span style='font-family:標楷體'>阿蒂八歲矣，已經是一个會鬥照顧小弟的乖巧姐姐。大漢小弟阿翰假做提一支箭欲射飛佇天頂的鳥仔，目睭對壁頂頭的衫褲弓仔金金相，然後</span><span style='color:black'>斡</span><span style='font-family:標楷體;color:black'>一</span><span style='font-family:標楷體'>个身，對塗跤蹔一下，講<span lang='EN-US'>:</span>「可惡<span lang='EN-US'>!</span>閣予走去矣<span lang='EN-US'>!</span>」紲落來繼續逐彼隻鳥仔。小漢小弟阿買佇兩條低椅仔中央跙桌巾仔，共阿兄阿姐講<span lang='EN-US'>:</span>「這是我起的厝，鳥仔會當佇厝頂做一个岫。」</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>三个囡仔定定</span><span style='font-family:標楷體;color:blue'>予</span><span style='font-family:標楷體'>林太太想起家己</span><span style='font-family:標楷體;color:red'>細</span><span style='font-family:標楷體'>漢的時陣，不知不覺浸佇咧回憶內底，一直到掛佇壁頂頭的時鐘霆九聲，才對椅仔頂徛起來，輕聲共三个囡仔講<span lang='EN-US'>:</span>「心肝仔囝，好睏矣喔<span lang='EN-US'>!</span>」</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>「阿母你今仔日敢無欲講故事予阮聽<span lang='EN-US'>?</span>」阿買用真司奶的口氣問林太太。</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>「今仔日傷晏矣，明仔載才講。」林太太予每一个囡仔一个溫暖的<span lang='EN-US'>KISS</span>。</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>三个囡仔睏去了後，林太太跪佇塗跤，共</span><span style='font-family:標楷體;color:blue'>奕</span><span style='font-family:標楷體'>甲滿四界的</span><span style='font-family:新細明體-ExtB,serif'>𨑨</span>迌<span style='font-family:標楷體'>物仔攏收予好勢，嘛去歇睏矣。</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>一透早，阿蒂佇窗仔邊的塗跤看</span><span style='font-family:標楷體;color:red'>著</span><span style='font-family:標楷體'>幾片仔葉仔，伊共兩个小弟叫</span><span style='font-family:標楷體;color:blue'>精神</span><span style='font-family:標楷體'>，三个囡仔佇窗仔邊</span><span style='font-family:標楷體;color:blue'>跐跐跐跐</span><span style='font-family:標楷體'>。林太太行入來房間，問講<span lang='EN-US'>:</span>「恁咧創啥物<span lang='EN-US'>?</span>」阿買提一片葉仔講<span lang='EN-US'>:</span>「你看這<span lang='EN-US'>!</span>」「房間內若會有葉仔<span lang='EN-US'>?</span>」林太太順手共掀一下，感覺葉子形狀不止矣奇怪。</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>「是彼得紮來的<span lang='EN-US'>!</span>」阿蒂非常歡喜。</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>林太太對窗外看出去，遮是三樓，若有人有法度對遮入來。</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>「我感覺是風吹入來的<span lang='EN-US'>!</span>」伊按呢講。</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>「毋過，」阿蒂真憢疑<span lang='EN-US'>:</span>「這附近無樹仔<span lang='EN-US'>......</span>」</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>「橫直葉子已經佇房間內底矣，咱無必要閣去追究伊是按怎入來的。緊來食早頓矣<span lang='EN-US'>!</span>」</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>這件代誌就無閣講起矣。</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>這个暗暝，四周圍惦靜，坐踮暝床邊替囡仔縫衫褲的林太太，嘛無細膩去予睏去。林太太做一个夢，夢見伊來到一个罩霧的島嶼，一个囡仔對矇霧中出現，伊無看過這个囡仔，煞一點仔攏袂感覺生份，袂輸是看到做囡仔的時一个真好的囡仔伴。</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>「彼得<span lang='EN-US'>?</span>敢是彼得<span lang='EN-US'>?</span>」伊想欲軁過頭前的霧去佮這个囡仔拍招呼。</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>暝夢到一半，窗仔門夆開開，一个囡仔跳入來，一个拳頭母大小的火光嘛綴咧入來，佇房間內烏白飛烏白闖。</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>「啥物人<span lang='EN-US'>?</span>」林太太驚一下煞精神。</span></font></p><p style='text-indent:24pt;line-height:15pt;background-image:initial;background-repeat:initial'><font size='4'><span style='font-family:標楷體'>伊的頭前徛一个查埔囡仔，佮伊所夢著的彼个囡仔根本仝一个模仔印出來的，伊的衫是用樹葉仔做的，佮阿蒂早起撿著的葉仔是仝款的<span lang='EN-US'>!</span></span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「彼得<span lang='EN-US'>?</span>」伊問。</span></font></p><p><font size='4'><span style='font-family:標楷體' lang='EN-US'>     </span><span style='font-family:標楷體'>彼个查埔囡仔對這个場面感覺真意外，嘛有寡緊張，毋知欲按怎才好。誰知影林太太的叫聲猶袂共囡仔吵精神，煞共來福唌來矣，伊衝入去房間內，向彼个查埔囡仔闖落。</span></font></p><p><font size='4'><span style='font-family:標楷體' lang='EN-US'>     </span><span style='font-family:標楷體'>「啊<span lang='EN-US'>!</span>」這擺林太太喝甲越大聲，因為查埔囡仔閣彼个火光斡一个身就對窗外跳出去，林太太兇兇狂狂對樓跤走落，佇窗仔門走揣怹的影跡，毋過啥物攏無揣著，攑頭一个看，一个光光會閃熠的火光劃過天邊。</span></font></p><p><font size='4'><span style='font-family:標楷體' lang='EN-US'>     </span><span style='font-family:標楷體'>「這个怪奇的查埔囡仔竟然就按呢消失去矣。」伊吐一个大氣，真失望的轉來到房間，發現來福的跤底踏一个烏烏的物件。</span></font></p><p><font size='4'><span style='font-family:標楷體' lang='EN-US'>      </span><span style='font-family:標楷體'>「這是<span lang='EN-US'>……</span>」伊共彼个物件抾起來，「阿，是影<span lang='EN-US'>!</span>」彼个查埔囡仔跳對外口時，來福袂赴共掠起來，煞掠著伊的影。</span></font></p><p><font size='4'><span style='font-family:標楷體' lang='EN-US'>      </span><span style='font-family:標楷體'>「今是欲按怎，欲按怎共影還伊咧<span lang='EN-US'>?</span>」</span></font></p><p><span style='font-family:標楷體' lang='EN-US'><font size='4'>       </font></span></p><p><font size='4'><span style='font-family:標楷體' lang='EN-US'>      </span><span style='font-family:標楷體'>這工林先生佮林太太欲出發去啉喜酒，行佇咧雪地的頂頭，四周圍惦靜，等怹越行越遠人影越來越細「碰<span lang='EN-US'>!</span>」一聲，一粒又閣細閣不時會闖來闖去的細粒星，發出一个細細聲仔的叫聲<span lang='EN-US'>:</span>「彼得<span lang='EN-US'>!</span>」，粒星佇房間內飛過來飛過去，親像是咧揣啥物真重要的物件，揣甲當無閒的時，彼得嘛跳入來矣。</span></font></p><p><font size='4'><span style='font-family:標楷體' lang='EN-US'>      </span><span style='font-family:標楷體'>「阿鈴<span lang='EN-US'>!</span>」伊將聲音放細，無希望瞑床頂的囡仔去予吵精神，「你佇佗位<span lang='EN-US'>?</span>」這个叫阿鈴的佇玻璃矸仔內底向伊拍招呼。</span></font></p><p><font size='4'><span style='font-family:標楷體' lang='EN-US'>      </span><span style='font-family:標楷體'>「你覕佇內底創啥<span lang='EN-US'>?</span>緊出來共我講我的影佇佗位<span lang='EN-US'>!</span>」</span></font></p><p><font size='4'><span style='font-family:標楷體' lang='EN-US'>      </span><span style='font-family:標楷體'>阿鈴對矸仔內底飛出來，指壁邊彼咧衣櫥仔<span lang='EN-US'>:</span>「佇衣櫥仔內面的屜內底，我對縫遐看到的。」彼得緊共屜仔拉開，共內底的衫一領一領抨佇塗跤。</span></font></p><p><font size='4'><span style='font-family:標楷體' lang='EN-US'>      </span><span style='font-family:標楷體'>「無<span lang='EN-US'>!</span>無<span lang='EN-US'>!</span>攏無<span lang='EN-US'>!</span>」</span></font></p><p><font size='4'><span style='font-family:標楷體' lang='EN-US'>      </span><span style='font-family:標楷體'>阿鈴佇逐領衫之間鑽來鑽去，感覺真心適。</span></font></p><p><font size='4'><span style='font-family:標楷體' lang='EN-US'>      </span><span style='font-family:標楷體'>「揣著矣<span lang='EN-US'>!</span>」彼得真無簡單揣著家己的影，一个手「碰<span lang='EN-US'>!</span>」共屜仔關起來，煞無細膩共阿鈴關佇咧內底。</span></font></p><p><span style='font-family:標楷體'><font size='4'>伊歡喜甲提家己的影佇遐<span lang='EN-US'>hi</span>ù來<span lang='EN-US'>hi</span>ù去，然後趨踮塗跤。伊當作身體佮影會自然相結合，毋過事實上這兩項物件根本無可能自動融合。</font></span></p><p><font size='4'><span style='font-family:標楷體' lang='EN-US'>     </span><span style='font-family:標楷體'>「按呢欲按怎<span lang='EN-US'>?</span>」伊開始著急，佇房間內踅來踅去，無揣著任何有黏性的糊仔類的工具，「我的影是欲按怎接轉來咧<span lang='EN-US'>?</span>」伊越來越驚惶，無知欲按怎才好，號甲真大聲。伊的哭聲共溫蒂吵精神，阿蒂共目珠挼挼的，看著這个生份的查埔囡仔，真溫柔的問講<span lang='EN-US'>:</span>「你是按怎咧哭<span lang='EN-US'>?</span>」</span></font></p><p><font size='4'><span style='font-family:標楷體' lang='EN-US'>     </span><span style='font-family:標楷體'>「你是啥人<span lang='EN-US'>?</span>」「我叫阿蒂，阿你咧<span lang='EN-US'>?</span>」「我是彼得，你好<span lang='EN-US'>!</span>」</span></font></p><p><font size='4'><span style='font-family:標楷體' lang='EN-US'>      </span><span style='font-family:標楷體'>阿蒂看著塗跤彼塊皺皺閣垃圾垃圾的影，就講<span lang='EN-US'>:</span>「你的影落落來矣<span lang='EN-US'>!</span>」「這馬黏袂轉去矣。」彼得真傷心。</span></font></p><p><font size='4'><span style='font-family:標楷體' lang='EN-US'>     </span><span style='font-family:標楷體'>「來，我替你共縫去去。」</span></font></p><p><font size='4'><span style='font-family:標楷體' lang='EN-US'>     </span><span style='font-family:標楷體'>過無外久，阿蒂就完成矣，彼得開始跳來跳去，感覺真牢，心情真好。</span></font></p><p><span style='font-family:標楷體' lang='EN-US'><font size='4'> </font></span></p><p><font size='4'><span style='font-family:標楷體' lang='EN-US'>     </span><span style='font-family:標楷體'>阿蒂開始對彼得好奇。「你今年幾歲咧<span lang='EN-US'>?</span>」「毋知影，橫直真少年就是，因為我自生落來彼工就離家出走矣。」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「為啥物<span lang='EN-US'>?</span>」「因為我聽著阮阿爸阿母咧討論我大漢了後的代誌，怹希望我以後愛做這做彼。我才無愛咧<span lang='EN-US'>!</span>我欲永遠做一个囡仔，永遠攏會當四界𨑨迌。」</span></font></p><p><font size='4'><span style='font-family:標楷體' lang='EN-US'>     </span><span style='font-family:標楷體'>講到遮，伊兇兇想著敢若真久攏無聽著阿鈴的聲。「伊是走對陀位去咧<span lang='EN-US'>?</span>」</span></font></p><p><font size='4'><span style='font-family:標楷體' lang='EN-US'>     </span><span style='font-family:標楷體'>一个聲音對屜仔內底傳出來，「我無細膩共關佇內底矣<span lang='EN-US'>!</span>」伊共屜仔拍開，阿鈴「咻」一聲緊飛出來，受氣甲佇房間內飛來飛去，不時發出真刺耳的鈴仔聲。</span></font></p><p><span style='font-family:標楷體' lang='EN-US'><font size='4'> </font></span></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「你逐工攏會來共阮看<span lang='EN-US'>?</span>」「我差不多逐工攏來，毋過毋是來看恁。」聽著彼得按呢講，阿蒂感覺真失望。「若按呢你攏來創啥物咧<span lang='EN-US'>?</span>」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「來聽故事。」彼得真無奈，「我所知影的故事真少，其他的囡仔知影的比我閣較少。」「我知影的故事真濟，我會當講予怹聽<span lang='EN-US'>!</span>」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「誠實咧<span lang='EN-US'>?</span>」彼得真歡喜，「若按呢咱這馬就去<span lang='EN-US'>!</span>」「我無愛佮你去<span lang='EN-US'>!</span>」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「為啥物咧，你毋是講欲講故事予阮聽<span lang='EN-US'>?</span>」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「我會思念阮兜的人，而且我袂曉飛。」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「真簡單啦，來我教你，阮真正足需要你按呢的媽媽<span lang='EN-US'>!</span>」</span></font></p><p><font size='4'><span style='font-family:標楷體' lang='EN-US'>     </span><span style='font-family:標楷體'>一講著「媽媽」伊就落軟矣，這陣囡仔佇外口生活無母親的照顧，確實真需要伊，這个理由予伊無法度拒絕。</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「聽起來真心適」，伊決定矣，「若按呢敢會使予約翰佮麥可做伙去咧<span lang='EN-US'>?</span>」只要你願意，當然嘛會使。」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「實在是太好矣<span lang='EN-US'>!</span>」阿蒂緊闖去暝床邊共小弟搖精神，「阿翰<span lang='EN-US'>!</span>阿買<span lang='EN-US'>!</span>彼得來矣，伊欲教咱飛<span lang='EN-US'>!</span>」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>阿翰共目珠挼挼的精神過來，「啥人欲教咱飛<span lang='EN-US'>?</span>」</span></font></p><p><font size='4'><span style='font-family:標楷體' lang='EN-US'>   </span><span style='font-family:標楷體'>阿買暢甲袂輸弓仔對暝床頂跳起來，「是彼得是彼得<span lang='EN-US'>!</span>」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「噓<span lang='EN-US'>!</span>」彼得共指指囥佇喙脣頭前，「較細聲咧。」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「彼得，你敢真正會曉飛<span lang='EN-US'>?</span>」阿翰感覺真心適。</span></font></p><p><font size='4'><span style='font-family:標楷體' lang='EN-US'>     </span><span style='font-family:標楷體'>彼得跤一个踏就飛佇咧半空中，「有夠讚<span lang='EN-US'>!</span>」三个囡仔看著這幕有夠歡喜。</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「恁嘛緊試看覓<span lang='EN-US'>!</span>」「我先來<span lang='EN-US'>!</span>我先來<span lang='EN-US'>!</span>」兩兄弟仔相爭欲表演。</span></font></p><p><font size='4'><span style='font-family:標楷體' lang='EN-US'>     </span><span style='font-family:標楷體'>看起來真簡單做，做起來是無簡單，怹佇暝床頂跳幾落擺，總是飛袂起來。</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「你是按怎飛的<span lang='EN-US'>?</span>」「只要一直想講『我欲飛矣<span lang='EN-US'>!</span>』就會使矣<span lang='EN-US'>!</span>」然後伊掖一把若粉的物件佇怹的身軀頂。</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「就是這馬，緊試看覓<span lang='EN-US'>!</span>」兩兄弟仔緊闖去去暝床頂，身軀頂彼把粉果然起作用，阿買飛起來矣。「我會曉飛矣我會曉飛矣<span lang='EN-US'>!</span>」</span></font></p><p><font size='4'><span style='font-family:標楷體' lang='EN-US'>     </span><span style='font-family:標楷體'>阿翰佮阿蒂嘛飛起來矣。</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「咱緊飛出去<span lang='EN-US'>!</span>」「毋過阿母怹<span lang='EN-US'>……</span>」阿蒂有寡躊躇。</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「我𤆬恁去看人魚、海賊，猶閣有<span lang='EN-US'>……</span>」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「好好好咱緊去<span lang='EN-US'>!</span>」阿翰無想欲閣等落矣，「咱緊出發<span lang='EN-US'>!</span>」四个囡仔就按呢對窗外跳出去，飛入這片惦靜的夜。</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>怹飛真久真久，有時鑽過烏暗，有時迒過光明，有時熱有時寒，有搬過山嶺有時渡過海洋<span lang='EN-US'>……</span>，無人知影怹到底飛外久矣。</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「到矣到矣<span lang='EN-US'>!</span>」赤炎炎的日頭對雲的後壁射出萬外道若金箭的光，耀佇一座島嶼頂頭<span lang='EN-US'>—</span>這是空空島的歡迎儀式<span lang='EN-US'>!</span></span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「咱欲降落矣袂咧<span lang='EN-US'>?</span>」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「猶未。」彼得講<span lang='EN-US'>:</span>「怹毋肯予咱上岸。」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「怹<span lang='EN-US'>……</span>是啥人<span lang='EN-US'>?</span>」阿蒂的聲已經開始咧掣矣。</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>彼得幌頭，伊袂當講，嘛無想欲講。</span></font></p><p><span style='font-family:標楷體' lang='EN-US'><font size='4'> </font></span></p><p><font size='4'><span style='font-family:標楷體' lang='EN-US'>    </span><span style='font-family:標楷體'>過一觸久仔，彼得問阿翰<span lang='EN-US'>:</span>「你想欲先食四秀仔，抑是去冒險<span lang='EN-US'>?</span>」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「冒險<span lang='EN-US'>?</span>是佗一款的冒險<span lang='EN-US'>!</span>」阿翰精神攏來矣。</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「下面的彼座島嶼有睏一个海賊，假使你願意綴我去，咱就做伙去共除掉。」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>雖然有淡薄仔驚驚，阿翰嘛是答應矣。</span></font></p><p><span style='font-family:標楷體' lang='EN-US'><font size='4'> </font></span></p><p><span style='font-family:標楷體' lang='EN-US'><font size='4'> </font></span></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「空空島頂頭敢是有真濟海賊咧<span lang='EN-US'>?</span>」阿翰問彼得。</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「真正足濟，我無捌佇別的所在看著遐呢濟海賊。」</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「你敢知影怹的頭人是啥人<span lang='EN-US'>?</span>」阿翰繼續問。</span></font></p><p><font size='4'><span style='font-family:標楷體' lang='EN-US'>    </span><span style='font-family:標楷體'>「是一</span><span style='font-family:標楷體;line-height:1.5;background-color:transparent'>个叫阿虎的船長</span><span style='font-family:標楷體;line-height:1.5;background-color:transparent' lang='EN-US'>!</span><span style='font-family:標楷體;line-height:1.5;background-color:transparent'>」講著伊彼得的面歸个瀨落來，「伊是一个歹衝衝的跤數。」</span></font></p>

<p><font size='4'><span style='font-family:標楷體' lang='EN-US'>    </span><span style='font-family:標楷體'>「伊生做啥物款<span lang='EN-US'>?</span>」阿翰暢甲。</span></font></p>

<p><font size='4'><span style='font-family:標楷體' lang='EN-US'>    </span><span style='font-family:標楷體'>「一排大排鬍鬚、覓鴞型的鼻，眼光緊閣利。毋過你放心，伊這馬已經無親像較早遐強矣。」</span></font></p>

<p><font size='4'><span style='font-family:標楷體' lang='EN-US'>    </span><span style='font-family:標楷體'>「啥物意思<span lang='EN-US'>?</span>」阿蒂聽無這句話的意思。</span></font></p>

<p><font size='4'><span style='font-family:標楷體' lang='EN-US'>    </span><span style='font-family:標楷體'>「我共伊的正手剁掉矣。」彼得的語氣真輕鬆。</span></font></p>

<p><font size='4'><span style='font-family:標楷體' lang='EN-US'>    </span><span style='font-family:標楷體'>「你<span lang='EN-US'>……</span>啥物<span lang='EN-US'>!</span>」三姊弟仔佇咧一个時陣叫出來。</span></font></p>

<p><font size='4'><span style='font-family:標楷體' lang='EN-US'>    </span><span style='font-family:標楷體'>「若按呢伊這馬毋就無法度掠人矣<span lang='EN-US'>?</span>」</span></font></p>

<p><font size='4'><span style='font-family:標楷體' lang='EN-US'>    </span><span style='font-family:標楷體'>「照掠<span lang='EN-US'>!</span>伊用鐵鉤仔做正手用，閣較歹<span lang='EN-US'>!</span>」</span></font></p><p><font size='4'><span style='font-family:標楷體'><br/></span></font></p><p><font size='4'><span style='font-family:標楷體'>    </span><span style='font-family:標楷體;line-height:1.5;background-color:transparent'>阿鈴飛轉來矣，伊像暝床頭彼葩火仝款閃熠袂煞，速度嘛慢袂落來。</span></font></p>

<p><font size='4'><span style='font-family:標楷體' lang='EN-US'>   </span><span style='font-family:標楷體'>「阿鈴共我講，咱已經去予海賊發現矣，而且閣共大砲拉出來矣。」</span></font></p>

<p><font size='4'><span style='font-family:標楷體' lang='EN-US'>   </span><span style='font-family:標楷體'>「大砲<span lang='EN-US'>!</span>」三姊弟仔感覺真驚惶。</span></font></p>

<p><span style='font-family:標楷體' lang='EN-US'><font size='4'>    </font></span></p>

<font size='4'><span style='font-family:標楷體' lang='EN-US'>   </span><span style='font-family:標楷體'>「碰<span lang='EN-US'>!</span>」兇兇的一聲，海賊向怹開砲矣， 過無外久四周圍隨閣恢復平靜，毋過彼得佮阿蒂無去矣。</span></font><div><font size='4' face='標楷體'><span style='line-height:27px'><br/></span></font></div><div><font size='4'><font face='標楷體'><span style='line-height:27px'>   </span></font><span style='font-family:標楷體;line-height:1.5;background-color:transparent'>彼得無佇的時陣，空空島的空氣是無滋無味，無聊無趣味，其他的囡仔總是睏到晝晝晝才起床，連猛獸嘛不時咧啄龜，毋管是人是野獸甚至是草草木木，遮的生物攏無知應該講啥、創啥。</span>

</font><p><font size='4'><span style='font-family:標楷體' lang='EN-US'>    </span><span style='font-family:標楷體'>逐家攏咧等彼得轉來。</span></font></p>

<p><font size='4'><span style='font-family:標楷體' lang='EN-US'>   </span><span style='font-family:標楷體'>「咱來去揣彼得敢好<span lang='EN-US'>?</span>」其中一个囡仔提議。</span></font></p>

<p><font size='4'><span style='font-family:標楷體' lang='EN-US'>    </span><span style='font-family:標楷體'>所有的囡仔攏贊成，怹排做一个列隊，順海岸</span><span style='font-family:標楷體;line-height:1.5;background-color:transparent'>一路揣過。</span></font></p><p><font size='4'><span style='font-family:標楷體;line-height:1.5;background-color:transparent'>    就佇咧行到一半的時陣，四周圍敢若怪怪。目一个眨，囡仔攏無去矣，偆一个上無膽的。阿虎的下跤手隨闖過，想欲用銃共砰予死。</span></font></p><p><font size='4'><span style='font-family:標楷體;line-height:1.5;background-color:transparent'>    「你共我擋的!」阿虎的命令。</span></font></p><p><font size='4'><span style='font-family:標楷體;line-height:1.5;background-color:transparent'>    「船長，彼是一</span></font><span style='font-family:標楷體;font-size:large;line-height:27px;background-color:transparent'>个囡仔人，你上討厭的，是按怎欲共我阻擋?」</span></p><p><span style='font-family:標楷體;font-size:large;line-height:27px;background-color:transparent'>    「毋免浪費氣力去逐一</span><span style='font-family:標楷體;font-size:large;line-height:27px;background-color:transparent'>个囡仔，我欲七</span><span style='font-family:標楷體;font-size:large;line-height:27px;background-color:transparent'>个做伙掠起來，尤其是彼</span><span style='font-family:標楷體;font-size:large;line-height:27px;background-color:transparent'>个彼得!」</span></p><p><span style='font-family:標楷體;font-size:large;line-height:27px;background-color:transparent'>     阿虎氣甲頭殼攏衝煙，「伊害我失去一支手，我欲用這佮伊遏手，我欲用這項武器共伊拆甲幼糊糊!」阿虎目珠金金相伊正手彼支鐵鉤。</span></p><p><font size='4'><span style='font-family:標楷體;line-height:1.5;background-color:transparent'>    </span></font></p><p><span style='font-family:標楷體;line-height:1.5;background-color:transparent'><font size='4'><br/></font></span></p><p><span style='font-family:標楷體;line-height:1.5;background-color:transparent'><font size='4'><br/></font></span></p><p><font size='4'><span style='font-family:標楷體'>   </span><span style='font-family:標楷體;line-height:15pt;background-color:transparent'>彼得邀請阿蒂去伊佇塗跤的厝，阿蒂隨慣習母親的角色。彼得帶領阿蒂佮伊的兩个小弟進行幾若擺的歷險，怹頭一擺真正拄著險是佇咧美人魚的礁湖。彼得佮其他的囡仔想辦法欲救阿蓮公主，煞捲入佮海賊的戰爭。怹的敵人猶閣有阿虎船長。阿虎船長共彼得用著傷。彼得因為救阿蓮，伊得著印第安族人的幫助，怹佇彼得的厝做守衛仔來抵抗下一擺海賊的襲擊。仝這个時陣的仝一个時間，阿蒂去愛著彼得。彼得對阿蒂的感情感覺真齷齪，就講出了家己的感受，煞傷害著阿蒂的感情。伊決定𤆬阿翰佮阿買轉去。毋過啥人攏想袂到，阿虎派人去掠怹，佮趁逐家攏睏甲落眠的時佇彼得的藥裡下毒。彼得毋知影遮的代誌的發生。伊睏醒了後，阿鈴共伊講阿蒂怹夆掠去矣，猶袂赴講毒藥的代誌，自按呢阿鈴歸去替伊將毒藥啉落。</span></font></p>

<p style='line-height:15pt;background-image:initial;background-repeat:initial'><font size='4'><span style='font-family:標楷體' lang='EN-US'>      </span><span style='font-family:標楷體'>彼得佇咧前往阿虎的船的路途中看著一隻會發出時鐘仝款聲音的鱷魚，自按呢伊決定家己嘛欲學鱷魚彼種聲，結果海賊真正叫是講鱷魚來矣。海賊佇船頂走揣鱷魚的時陣，彼得緊偷走入去共怹敨開。佇咧海賊發覺講床倉內底有聲走來巡的時陣，彼得就共怹刣殺死矣。落尾彼得拍敗阿虎是袂輸桌頂拈柑，嘛救出所有的</span></font></p><p><span style='font-family:arial,sans-serif;line-height:1.5;background-color:transparent'><font size='4'>      </font></span></p><p><span style='font-family:標楷體' lang='EN-US'><font size='4'> </font></span></p><p style='text-indent:24.0pt'>









</p><p><span style='font-family:標楷體' lang='EN-US'><font size='4'> </font></span></p><p><font size='4'><span style='font-family:標楷體'><br/></span></font></p><p><font size='4'><span style='font-family:標楷體'>     </span></font></p><p style='text-indent:24.0pt'><span style='font-family:標楷體;line-height:27px;text-indent:24pt;background-color:transparent'><font size='4'><br/></font></span></p><p style='text-indent:24.0pt'>



</p><p style='text-indent:24.0pt'><span style='font-family:標楷體' lang='EN-US'><font size='4'> </font></span></p></div></div></td></tr></tbody></table></div></div><br /><small>Updated on <abbr class="updated" title="2014-06-21T07:35:07.179Z">&#20845;&#26376; 21, 2014</abbr> by <span class="author"><span class="vcard"><a class="fn" href="mailto:chacha100152@gmail.com">&#37041;&#29898;&#35516;</a></span></span> (<a href="../history.html">Version <span class="sites:revision">23</span></a>)</small><br /></div></div></body></html>