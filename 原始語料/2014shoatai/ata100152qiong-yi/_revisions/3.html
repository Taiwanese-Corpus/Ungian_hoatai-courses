<html><head><title>ATA100152&#29898;&#35516; (Version 3)</title></head><body><div class="hentry webpage" id="https://sites.google.com/feeds/content/site/2014shoatai/2924633338510873472"><h3><span class="entry-title">ATA100152&#29898;&#35516;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='text-align:center;text-indent:24pt'><span style='font-family:標楷體'><font size='6'>小飛俠</font></span></p><p style='text-indent:24.0pt'><span style='font-family:標楷體'><font size='4'>所有的囡仔攏會大漢，毋管是睏去抑是真神、塊哭抑是塊校的時陣，時間總是一直逐一直逐，連參詳的餘地都攏無。</font></span></p>

<p style='text-indent:24.0pt'><font size='4'><span style='font-family:標楷體'>目一个</span><span style='font-family:新細明體-ExtB,serif'>𥍉</span><span style='font-family:標楷體'>溫蒂八歲矣，已經是一个會鬥照顧小弟的乖巧姐姐。大漢小弟約翰假做提一支箭欲射飛佇天頂的鳥仔，目睭對壁頂頭的衫褲弓仔金金相，然後轉一个身，對塗跤蹔一下，講<span lang='EN-US'>:</span>「可惡<span lang='EN-US'>!</span>閣予走去矣<span lang='EN-US'>!</span>」<span lang='EN-US'></span>紲落來繼續逐鳥仔。小漢小弟麥可佇兩條矮椅子中央跙桌巾仔，共阿兄阿姐講<span lang='EN-US'>:</span>「這是我起的厝，鳥仔會當佇厝頂做一个岫。」</span></font></p>

<p style='text-indent:24.0pt'><span style='font-family:標楷體'><font size='4'>三个囡仔定定使達林太太想起家己小漢的時陣，不知不覺浸佇咧回憶內底，一直到掛佇壁頂頭的時鐘霆九聲，才對椅仔頂徛起來，輕聲共三个囡仔講<span lang='EN-US'>:</span>「心肝仔囝，好睏矣喔<span lang='EN-US'>!</span>」</font></span></p>

<p style='text-indent:24.0pt'><span style='font-family:標楷體'><font size='4'>「阿母你今仔日敢無欲講故事予阮聽<span lang='EN-US'>?</span>」麥可用真司奶的口氣問達林太太。</font></span></p>

<p style='text-indent:24.0pt'><span style='font-family:標楷體'><font size='4'>「今仔日傷晏矣，明仔載才講。」達林太太予每一个囡仔一个溫暖的<span lang='EN-US'>KISS</span>。</font></span></p>

<p style='text-indent:24.0pt'><font size='4'><span style='font-family:標楷體'>三个囡仔睏去了後，達林太太跪佇塗跤，共奕甲滿四界的</span><span style='font-family:新細明體-ExtB,serif'>𨑨</span><span style='font-family:新細明體,serif'>迌</span><span style='font-family:標楷體'>物仔攏收予好勢，嘛去歇睏矣。</span></font></p><p style='text-indent:24.0pt'><span style='font-family:標楷體'><font size='4'>一透早，溫蒂佇窗仔邊的塗跤看到幾片仔葉仔，伊共兩个小弟叫真神，三个囡仔佇窗仔邊跐跐跐跐。達林太太行入來房間，問講<span lang='EN-US'>:</span>「恁咧創啥物<span lang='EN-US'>?</span>」麥克提一片葉仔講<span lang='EN-US'>:</span>「你看這<span lang='EN-US'>!</span>」「房間內若會有葉仔<span lang='EN-US'>?</span>」</font></span></p><p style='text-indent:24.0pt'>



</p><p style='text-indent:24.0pt'><span style='font-family:標楷體' lang='EN-US'> </span></p></div></td></tr></tbody></table></div></div><br /><small>Updated on <abbr class="updated" title="2014-04-29T19:29:03.688Z">&#22235;&#26376; 29, 2014</abbr> by <span class="author"><span class="vcard"><a class="fn" href="mailto:chacha100152@gmail.com">&#37041;&#29898;&#35516;</a></span></span> (<a href="../history.html">Version <span class="sites:revision">3</span></a>)</small><br /></div></div></body></html>