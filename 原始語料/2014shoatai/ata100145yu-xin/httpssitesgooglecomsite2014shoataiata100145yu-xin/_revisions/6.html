<html><head><title>&#38738;&#26149; &#29579;&#35433;&#29701; (Version 6)</title></head><body><div class="hentry webpage" id="https://sites.google.com/feeds/content/site/2014shoatai/4742211632268144824"><h3><span class="entry-title">&#38738;&#26149; &#29579;&#35433;&#29701;</span></h3><div><div class="entry-content"><div xmlns='http://www.w3.org/1999/xhtml'><table class='sites-layout-name-one-column sites-layout-hbox' cellspacing='0'><tbody><tr><td class='sites-layout-tile sites-tile-name-content-1'><div dir='ltr'><p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'><b><font size='3'>(<span> </span></font></b></span><span style='font-family:微軟正黑體,sans-serif'><b><font size='3'>一</font></b><span lang='EN-US'><b><font size='3'>)</font></b></span></span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif'>熱天是四季的青春。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif'>赤焱焱的日頭照甲皮膚會疼。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif'>冷清的寒人情景，雲佮霧已經散開矣，無半點痕跡。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif'>徛佇這無懸無低的山崙頂懸的<span lang='EN-US'>A</span>診療所頭前，會使看到的，無譀古，實在是一幅風景清秀美麗的圖。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif'>遠遠共三面紺色的懸山圍牢咧，下面，紅厝瓦的大厝佮草厝仔藏佇懸懸低低的水田中央，戴瓜笠仔的作穡人佮犁田的水牛佇田內來回行踏。三不五時，閣有白翎鷥飛佇予燒風吹甲東倒西歪的稻仔頂懸。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif'>療養所的倒爿，是上山的路，道路上尾仔以山跤做起點，是通到小都市上近的路，鋪著鐵枝仔路的大路兩爿，透濫著草仔色的田園。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif'>食晝了後鬧熱的灶跤<a name='_GoBack'/><font color='#ff9900'>佇</font>已經恬靜落來矣，佇這「曼雅羅」<span lang='EN-US'>(</span></span><span style='font-size:10pt;font-family:微軟正黑體,sans-serif'>西班牙</span><span style='font-family:微軟正黑體,sans-serif' lang='EN-US'>)<span> </span></span><span style='font-family:微軟正黑體,sans-serif'>風格的白色建築內底歇睏，欲五十的人。鋪甲平平平的青色埕內有鉸甲真整齊的樹仔<span lang='EN-US'>------</span>長的、四角的、圓的……，閣有紅的、茄仔色的、白色的、黃的、青色的花蕊，攏因為熱人的天氣變甲蔫蔫，無活力。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>干焦四周圍和倒爿的山和診療所後壁的水池仔邊，遐的相思、榕樹、棕梠、苦楝<span lang='EN-US'>(</span>ㄌㄧㄢ<span lang='EN-US'>ˋ)</span>、栴<span lang='EN-US'>(</span>ㄉㄢ<span lang='EN-US'>)</span>檀<span lang='EN-US'>(</span>ㄊㄢ<span lang='EN-US'>ˊ)</span>內底的蟬仔<span lang='EN-US'>(siân-</span>á<span lang='EN-US'>)</span>用盡氣力咧唱歌，<span lang='EN-US'>phu</span></span><span style='font-family:Arial,sans-serif' lang='EN-US'>̍</span><span style='font-family:微軟正黑體,sans-serif' lang='EN-US'>t</span><span lang='EN-US'> </span><span style='font-family:微軟正黑體,sans-serif' lang='EN-US'>phu</span><span style='font-family:Arial,sans-serif' lang='EN-US'>̍</span><span style='font-family:微軟正黑體,sans-serif' lang='EN-US'>t</span><span style='font-family:微軟正黑體,sans-serif'>跳的厝鳥仔，竹林內杜鵑響亮的歌聲，予恬靜的樹林鬧熱起來！</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>中晝量體溫的護士講今仔日有<span lang='EN-US'>37</span>度<span lang='EN-US'>6</span>，事實上伊家己感覺閣加熱一點仔，身體比昨昏閣加無爽快，嘛嗽甲閣<font color='#ff9900'>加</font>厲害。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>伊共泡魚肝油的水啉了，共碗囥佇眠床邊的桌仔<font color='#0000ff'>上</font>，據在人來收。這馬，伊消瘦落肉的面容閣加了幾條皺痕<span lang='EN-US'>(jiâu-hûn)</span>，敢若是美麗上尾的記號，將上尾一喙吞落。伊親像完成一件任務仝款將瘦卑巴的手伸去枕頭邊提雜誌，閣倒落去眠床頂，將冊掀兩、三頁了後，雄雄閣囥轉去原來的所在，一個人踅神踅神看著玻璃窗外口的厝鳥仔咧走相逐。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>“曤曤……矆曤……曤矆……曤曤……”山內的<font color='#0000ff'><b>斑鳩</b></font>咧叫。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>“唉！真可惡！你閣哭矣！”伊佇心內念一句了後坐起來。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>已經破病年偌的伊，雖然已經慣<font color='#ff9900'>習</font>病院內若火燒埔的焦燥空氣，生活的稀微，毋過這款的環境敢若是咧替伊感慨<span lang='EN-US'>-</span>因為破病失去的青春，彼種黯然的氣氛顛倒予伊敏感的神經閣活過來！</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>「月雲姐，昨暗真多謝！因為傷好食，我全部食了了矣，予人想著你佇大陸的時陣。」對面房間的日本人千代子，踏著<font color='#ff9900'>腳</font>步聲，伊那笑那行倚來。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>「無啥啦！來！遐坐。」伊用虛弱的聲講了，一手共被掀開，一手共亂操操的頭毛整理好。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>「真欣羨遐的學生，像恁阿兄仝款遐呢活潑閣有元氣。」伊坐佇邊仔的椅子，看對伊遮來。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>「今仔日身體按怎<span lang='EN-US'>?</span>」</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>「淡薄仔懶屍。無啥要緊啦！無偌久總是愛<span lang='EN-US'>……</span>」伊講到一半，搖頭。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>「你咧講啥<span lang='EN-US'>?</span>你遮呢巧，應該知影醫生講的袂使攏相信。真濟人因為入來遮才絕望的，真濟人敢毋是攏好起來矣<span lang='EN-US'>?</span>醫生毋是神，科學嘛無遮<span lang='EN-US'>gâu</span>，三個月前，聽講<span lang='EN-US'>in</span>共<u>德田</u>講我已經無希望矣，這馬顛倒有較好，若是照按呢落去，無偌久一定會好起來，你就安心療養，莫想遐濟啦！」</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>伊頕頭煞無應聲，提起昨昏二哥紮來的櫻桃請千代子食，雖然<span lang='EN-US'>in</span>的交情無算久，煞真有話講，敢若親姐妹咧，所以伊嘛無推辭。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>「樓頂的水河叔聽講真危險，拄才<u>原口</u>先生才提“酸素吸入氣”予伊欶爾。」</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>        </span><span style='font-family:微軟正黑體,sans-serif'>「嗯，我嘛有聽講，這<font color='#ff9900'>個</font>老人上可憐。無囝，欲做生意的本錢攏因為破病開了了矣。」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>「我想，人生總是糊塗過一世人啦！富貴的、散赤的、下賤的……到尾仔嘛是“死”！一斷氣，啥物攏無矣。古早人咧講，人生親像一場夢，死是一回事，我才無咧驚伊！」</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>「千代子，莫講遐的話，你毋是講無偌久就會好起來，會使出院矣<span lang='EN-US'>?</span>」</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>「唉！出院嘛是仝款，遮有你按呢的好姐妹，較袂孤單；若是轉去，閣是一個人矣……<u>德田</u>佮彼个查某掠準<span lang='EN-US'>in</span>已經是翁佮某矣，我轉去做<span lang='EN-US'>in</span>的眼中釘就好矣……<span><span lang='EN-US'> </span></span>」</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>伊吐一口氣：「我只是怨嘆家己的命運，我對學校畢業兩年了後，阮阿爸就共我送來台灣嫁予伊，一開始感覺袂䆀……毋過幾年前伊定定啉酒醉轉來，到尾仔漸漸無佇厝過瞑……我破病，伊嘛是無要無緊，厝內閣無啥人來看我……賰使用人<span lang='EN-US'>(sú-i<span> </span></span></span><span style='font-family:細明體'>ō</span><span style='font-family:微軟正黑體,sans-serif' lang='EN-US'> </span><span style='font-family:微軟正黑體,sans-serif' lang='EN-US'>ng-lâng<span> </span>)<span> </span></span><span style='font-family:微軟正黑體,sans-serif'>守佇彼間空厝，假使若出院，閣愛轉去彼間敢若監獄的所在……後頭厝自從阿爸死了後，已經散了了矣。欲三十歲抑是飼袂起家己，閣無啥物希望，不如來死閣<font color='#ff9900'>加</font>快活……」伊講到遮，感覺歹勢，順勢換一个話題，講無幾句就走矣。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'> </span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'><font size='3'><b>   <span> </span></b></font></span><span style='font-family:微軟正黑體,sans-serif'><font size='3'><b>二</b></font><span lang='EN-US'><font size='3'><b>)</b></font></span></span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'> </span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>窗仔</span><span style='font-family:微軟正黑體,sans-serif'>外的日頭猶原赤<font color='#ff9900'>炎炎</font>，覕佇秋凊<span lang='EN-US'>(tshiu-tshìn)</span>的房間內底抑是感覺淡薄仔熱。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>除非伊有代誌，無伊是袂佮顧病床的講話，干焦一个人<font color='#ff9900'>躺</font>佇病床恬恬回想過去所發生的代誌，偷偷仔期待伊的未來……</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       </span><span style='font-family:微軟正黑體,sans-serif'>以第一名的名號真光榮的對公學校畢業，受過台北<span lang='EN-US'>S</span>高女的考試，到欲發表的彼一工，伊煞開始煩惱。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>心內的一粒大石頭放袂落來，食袂落嘛睏袂去，雖然和老母講話，嘛毋知咧講啥，到下晡，穿著鳥鼠色高中<font color='#ff9900'>製</font>服的二兄對<font color='#ff9900'>腳</font>踏車頂懸跳落來的時，伊的心肝頭是<span lang='EN-US'>phik-phok-tshái</span>……</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>「月霞，恭喜喔！阿母，伊著名矣！」伊對二兄遮呢冷靜的口氣毋是真滿意。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>平常時無啥愛講話的老母今仔日嘛變甲真厚話，歡歡喜喜準備欲替伊慶祝。厝內一時之間變甲鬧熱滾滾，伊對二兄嘛無遐呢<font color='#ff9900'>生</font>氣矣。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>阿爸雖然真無閒，嘛是專工<font color='#ff9900'>播</font>時間陪伊去參加開學典禮，<font color='#0000ff'>按耐</font>袂牢心內的歡喜，伊感覺家己的未來親像有翼股的馬咧天頂飛仝款。</span></p>

<p style='line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'>       <span> </span></span><span style='font-family:微軟正黑體,sans-serif'>佇高女的成績一直是排佇頭前的，尤其是音樂方面，真<span lang='EN-US'>gâu</span>彈風琴<span lang='EN-US'>(hong-khîm)</span>佮鋼琴的伊，唱歌嘛是削削叫<span lang='EN-US'>(siah-siah-ki</span>ò<span lang='EN-US'>)</span>，同學攏笑伊講：「咱的蘇勒娜諾<span lang='EN-US'>(</span></span><span style='font-size:10pt;font-family:微軟正黑體,sans-serif'>知名女高音</span><span style='font-family:微軟正黑體,sans-serif' lang='EN-US'>)<span> </span></span><span style='font-family:微軟正黑體,sans-serif'>！咱的關屋敏子<span lang='EN-US'>(</span></span><span style='font-size:10pt;font-family:微軟正黑體,sans-serif'>當時日本第一流女高音</span><span style='font-family:微軟正黑體,sans-serif' lang='EN-US'>)<span> </span></span><span style='font-family:微軟正黑體,sans-serif'>！」，先生嘛共講，家己愛以聲樂家安身。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>伊總算決定欲共阿爸阿母講的時，<span lang='EN-US'>in</span>煞反對講：「查某人學會曉裁縫就好矣，雖然這馬時代已經改變矣，毋過婦女愛顧家庭的責任是袂改變的，你畢業了後，就好好揣一個門當戶對的人嫁，按呢就好矣，閣咧學啥物走唱的穡頭<span lang='EN-US'>?</span>」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>雖然話是按呢講，毋過伊干焦有這個查某囝爾，平常時共伊當做掌上明珠仝款，閣經過伊二兄三番兩次的苦勸，嘛只好來答應。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>伊想：「佇這<font color='#ff9900'>個</font>父權社會的台灣，家己欲佇這款的社會中替女性爭一口氣，爭一个世界的名聲。」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>佇伊的頭殼內，定定幻想佇真濟花箍的舞台頂，逐家攏咧看伊身軀頂的紅色洋裝，台跤滿滿是的聽眾，停袂落來的噗仔<span><span lang='EN-US'> </span></span><span lang='EN-US'>(pho<span> </span></span></span><span style='font-family:Arial,sans-serif' lang='EN-US'>̍</span><span><span style='font-family:微軟正黑體,sans-serif' lang='EN-US'> </span></span><span style='font-family:微軟正黑體,sans-serif' lang='EN-US'>k-</span><span style='font-family:微軟正黑體,sans-serif'>á<span lang='EN-US'>)<span> </span></span>聲……伊閣想過真濟場面…</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>第四學期初，身體感覺淡薄仔奇怪，有一寡懶屍，無愛食飯，有當時仔會呿呿嗽，面嘛消瘦落去。<span lang='EN-US'>in</span>掠準講是較早的胃病閣夯起來，請幾<font color='#ff9900'>個</font>醫生來看，攏無啥物效果，<span lang='EN-US'>in</span>阿母閣聽講伊的月事亂去，佇彼年的五月初，決定欲去台北病院。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>燒風<font color='#0000ff'>對</font>伊的制服佮裙吹來，<span lang='EN-US'>in</span>佇路上那行那<span lang='EN-US'>tshit-thô</span>，看日本人厝頂的鯉幟<span lang='EN-US'>(</span></span><span style='font-size:10pt;font-family:微軟正黑體,sans-serif'>慶祝兒童節所立的旗幟</span><span style='font-family:微軟正黑體,sans-serif' lang='EN-US'>)</span><span style='font-family:微軟正黑體,sans-serif'>，閣有城內咧賣物件的店內所囥的假人。<span lang='EN-US'> </span></span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>內科檢查一睏仔，就叫伊去照<span lang='EN-US'>X</span>光，對暗趖趖的房間<font color='#ff9900'>內</font>到內科的時陣，老母予叫入去，出來的時陣，目箍淡薄仔澹澹。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>「阿母，醫生講啥<span lang='EN-US'>?</span>講是啥物病<span lang='EN-US'>?</span>」到厝矣，伊嘛是無放棄，見著老母就問。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>「嘛無講啥，講的病名我嘛無啥清楚，大概無啥要緊啦！干焦講抑是休學，到<span lang='EN-US'>A</span>所在的診療所靜養，等病較好才去上課較妥當！」講了，搖搖頭，老母的眼神看對別的所在。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>「阿母，你莫騙我，敢講我是肺病<span lang='EN-US'>?</span>敢是肺癆<span lang='EN-US'>(h</span>ì<span lang='EN-US'>-lô)?</span>」予伊著急的眼神壓迫，老母無應聲，頭犁犁。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>伊親像踅神的病人仝款，一步一步行到家己的房間，吼起來。等較冷靜的時陣，伊想講：「這呢活跳跳是按怎欲休學<span lang='EN-US'>?</span>是按怎欲蹛院<span lang='EN-US'>?</span>我的意志啥物攏毋驚的，俗語毋是咧講：『人的力量會使戰勝天公伯』<span lang='EN-US'>?</span>我詳細療養就是矣。」過幾工，伊抑是心肝掠坦橫決定去學校上課，老爸老母、阿兄小弟攏共勸，伊嘛毋聽，一直到欲暑假的期中考試，彼眠伊咧認真看冊，雄雄嗽甲真厲害，嗽幾聲了後發現喙內底有奇怪的臭腥味，詳細一看竟然有血，伊嘛只好休學矣。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>一開始入來療養院的四個月，體重增加，面色嘛較紅牙矣，來看伊的大兄問主任醫生的時陣，伊講：「健康人的脈、喘氣、體溫有一定的標準。三<font color='#ff9900'>個</font>若是有一<font color='#ff9900'>個</font>亂去，就是咱講的病人，尤其是這款的病人，三項上無整齊。」伊提出診斷書予看，「最近的狀況，這三項已經欲倚欲倚，若無其它的變卦，有可能上早明年四月就會使出院矣。」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>佇溫室大漢的花草佮樹仔，冷吱吱的拋荒田地，伊定定會懷念伊進前蹛的所在，伊閣毋捌離開阿爸阿母遐呢久，這種無聊的病院生活已經蹛袂落去矣，伊聽著遮的話，一心想欲轉去。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>到十一月底就出院矣。佇厝內雖然予幾若</span><span style='font-family:微軟正黑體;color:black'><font size='2'>个</font></span><span style='font-family:微軟正黑體,sans-serif'>醫生看過，病情嘛是起起落落，到三月，若親像衝出駁岸<span lang='EN-US'>(poh-hu<span> </span></span></span><span style='font-family:細明體'>ā</span><span><span style='font-family:微軟正黑體,sans-serif' lang='EN-US'> </span></span><span style='font-family:微軟正黑體,sans-serif' lang='EN-US'>nn<span> </span>)<span> </span></span><span style='font-family:微軟正黑體,sans-serif'>的溪水，狀況非常䆀。<span lang='EN-US'> </span></span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>閣蹛入來診療所的四五工了後……</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>老母因為厝內的工課袂使蹛傷久，就請一个欲共顧的護士。伊半睏半醒的倒佇眠床，老母將一寡代誌交代護士了後，倚佇伊的耳空邊講幾句，伊的表情是愈來愈驚惶，兩蕊目睭撐<span lang='EN-US'>(thenn)</span>甲真大蕊，大聲喊講：「哎唷！阿雲哪會變遮呢嚴重<span lang='EN-US'>?</span>進前<u>國源毋是講無啥物要緊<span lang='EN-US'>?</span>一定會好<span lang='EN-US'>?</span>哪會這馬閣講無救<span lang='EN-US'>?</span></u>」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>「唉呀！你哪會講話遮呢無細義。」阿母將護士的喙掩<span lang='EN-US'>(am)</span>起來，看伊閣咧睏，就較放心矣。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>其實半清醒的伊已經予護士吵清醒，閣假仔咧睏。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>伊已經知影一切的意思矣，頭殼親像去予雷公敲著的款，規身軀攏無感覺矣，親像對真懸的所在跋落深坑，彼个時陣，全世界是烏雲罩霧。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'> </span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'> </span></p><p style='text-indent:24pt;line-height:15pt;background-image:initial;background-repeat:initial'><font size='3'><b><span style='line-height:15pt;text-indent:24pt;font-family:微軟正黑體,sans-serif;background-color:transparent' lang='EN-US'>  <span> </span>(<span> </span></span><span style='line-height:15pt;text-indent:24pt;font-family:微軟正黑體,sans-serif;background-color:transparent'>三<span lang='EN-US'>)</span></span></b></font></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>伊用正手放<font color='#ff9900'>置</font>額頭遮日頭，恬恬綴佇千代子後壁，一步一步行落山。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>赤<font color='#ff9900'>炎炎</font>的日頭已經對山的彼爿起來矣，青翠的樹仔有鳥仔咧唱歌，白色的雲佮霧已經散開，空氣淡薄仔涼，浸過露水的樹仔，猶有芳味。穿草鞋的跤浸佇冷水內底，因為風傷透衫煞亂亂飛，頭頂的樹葉仔一片一片落落來。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>伊雄雄想著，若是無病痛，伊已經畢業矣。浪漫的學校生活，親像過去的夢。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>第一志願是查某醫生的雲娥已經考入去女子醫專，瓊英、寶秀、月琴和家己上好的攏已經去讀高等女學校矣，清香、玉燕已經嫁人矣，華珠、金枝、雪嬌咧<span lang='EN-US'>?</span>同學的面容一个一个浮現。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>伊向<span lang='EN-US'>(<span> </span>à<span> </span>nn)</span>落去，提起倒手爿落落去的玫瑰花，玫瑰花是花中的女王，我嘛欲做女人中的女王！花開了就蔫去，我是猶未開花就死去矣。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>無！無！無！我無願意死！我無愛長歲壽，干焦下真普通的願，死目嘛願瞌！</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>行到水池的時陣，伊已經有淡薄仔忝矣，水面的水痕，水池噴出來的水，照著日頭變成金黃色。<span lang='EN-US'>in</span>兩个<font color='#ff9900'>做</font>佇邊仔的椅仔，樹仔跤有人當咧釣魚。<span lang='EN-US'> </span></span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>「千代子，我想，人世間的代誌若攏照家己的意思去過，是毋是真爽<span lang='EN-US'>?</span>」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>伊嗽幾聲，沓沓仔仔講：「是啊！毋過按呢的世間，是足困難的。」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>伊看對竹竿的方向，想真久才講：「唉！我想這個世間若會使親像這馬按呢清幽，無煩惱，毋知有偌好。」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>「…………」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>千代子敢若想著啥物：「聽講原口先生後禮拜欲和河本結婚，你有攢禮物無<span lang='EN-US'>?</span>」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>「敢是真的<span lang='EN-US'>?</span>我是啥物攏毋知，聽講原口先生的爸母無同意，是按怎閣欲結婚<span lang='EN-US'>?</span>」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>「河本是遮蹛上久的護士，誰攏知影<span lang='EN-US'>in</span>咧戀愛。聽講這擺是院長的牽成，<span lang='EN-US'>in</span>爸母才答應的。」伊就無閣問落去矣。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>戀愛，結婚，攏是少年人應該享受的權力，我煞無資格去享受。袂當享受，就愛對這個世間永遠消失矣……</span></p>

<p style='text-indent:24pt;line-height:15pt;background-image:initial;background-repeat:initial'><span style='line-height:15pt;text-indent:24pt;font-size:10pt;font-family:微軟正黑體,sans-serif;background-color:transparent' lang='EN-US'><span><br/></span></span></p><p style='text-indent:24pt;line-height:15pt;background-image:initial;background-repeat:initial'><font size='4'><span style='line-height:15pt;text-indent:24pt;font-family:微軟正黑體,sans-serif;background-color:transparent' lang='EN-US'><span> </span><b>(<span> </span></b></span><span style='line-height:15pt;text-indent:24pt;font-family:微軟正黑體,sans-serif;background-color:transparent'><b>四<span lang='EN-US'>)</span></b></span></font></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif' lang='EN-US'> </span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>大兄對原口先生的病房走出來。「無法度矣，連<span lang='EN-US'>“</span>酸素<span lang='EN-US'>”</span>嘛無法度欶，這個時陣，閣注<span lang='EN-US'>“</span>幹佛兒<span lang='EN-US'>(</span></span><span><span style='font-size:10pt;font-family:微軟正黑體,sans-serif' lang='EN-US'> </span></span><span style='font-size:10pt;font-family:微軟正黑體,sans-serif'>延長生命的藥劑</span><span style='font-family:微軟正黑體,sans-serif' lang='EN-US'>)<span> </span></span><span style='font-family:微軟正黑體,sans-serif'>”看覓，我想，干焦到今仔日暗時抑是明仔載，蘇兄，你抑是緊轉去準備後事較要緊！」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>過中晝落的西北雨是落甲閣加雄，雨嘛比平常時粗，霆雷公的時，爍爁將病房內底的親人和伊的查某朋友照甲發光。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>「植源！」行出病房的老母，用手巾仔擦面，指邊仔的千代子，共大兄講：「你替我共說多謝，伊已經好甲差不多矣，原本昨昏就會使出院矣，因為恁小妹，才會留到這馬。」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>淡薄仔聽有台語的伊，頕一下頭，用無輪轉的台語講：「阿母，你毋免煩惱，無法度啦！」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>「唉！這個年紀就死矣，枉費我<span lang='EN-US'>18</span>年的心血，可憐啊！伊閣無願意死，昨昏閣吩咐<span lang='EN-US'>in</span>大嫂，對廈門買來的鷓<span lang='EN-US'>(</span>ㄓㄜˋ<span lang='EN-US'>)</span>鴣<span lang='EN-US'>(</span>ㄍㄨ<span lang='EN-US'>)</span>，過幾工等伊較快活才和藥仔作夥送來。」</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>「阿雲，你欲啉啥無<span lang='EN-US'>?</span>」阿母和阿兄共問。</span></p>

<p style='text-indent:24pt;line-height:15pt;background-image:initial;background-repeat:initial'><span style='font-family:微軟正黑體,sans-serif'>伊無答應，只是搖搖頭，敢若真歹喘氣的款，有淡薄仔“咻咻”的聲。消瘦落肉的面容，目睭輪流看著眠床邊每一个人。</span></p></div></td></tr></tbody></table></div></div><br /><small>Updated on <abbr class="updated" title="2014-06-26T06:59:10.208Z">&#20845;&#26376; 26, 2014</abbr> by <span class="author"><span class="vcard"><a class="fn" href="mailto:d987588@gmail.com">&#31179;&#40179;&#38515;</a></span></span> (<a href="../history.html">Version <span class="sites:revision">6</span></a>)</small><br /></div></div></body></html>